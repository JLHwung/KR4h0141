# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.047560
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷七十五
<pb:KR4h0141_WYG_075-1a>¶
　欽定四庫全書¶
御定佩文齋詠物詩選巻七十五¶
　　嶺類¶
　　　五言古¶
　　　　奉使嵩山途經緱嶺　　　　(唐/)宋之問¶
侵星發洛城城中歌吹聲畢景至緱嶺嶺上烟霞生草¶
　樹饒野意山川多古情大隠徳所薄歸来可退耕¶
　　　　早上五盤嶺　　　　　　　(唐/)岑　參¶
<pb:KR4h0141_WYG_075-1b>¶
　平旦驅駟馬曠然出五盤江回兩崖鬪日隠羣峰攅蒼¶
　翠烟景曙森沉雲樹寒松疎露孤驛花密藏回灘棧道¶
　谿雨滑畬田原草乾此行為知已不覺蜀道難¶
　　　　秋雲嶺　　　　　　　　　(唐/)劉長卿¶
　山色無定姿如烟復如黛孤峰夕陽後翠積秋天外雲¶
　起遥蔽虧江回頻向背不知今逺近到處猶相對¶
　　　　峥嶸嶺　　　　　　　　　(唐/)孟　郊¶
　疏鑿順髙下結構紅烟霞坐嘯郡齋肅玩竒石路斜古¶
<pb:KR4h0141_WYG_075-2a>¶
樹浮緑氣髙門結朱華始見崢嶸狀仰止逾可嘉¶
　　　過分水嶺　　　　　　　　　孟　郊¶
山壯馬力短路行石齒中十步九舉轡廻還失西東谿¶
水變為雨懸厓隂濛濛客衣飄揺秋葛花零落風白日¶
舍我去征途忽然窮¶
　　　桑乾嶺　　　　　　　　　(元/)袁　桷¶
兹山西北来旋轉十二雷昔人望鄉處特立何崔嵬我¶
来坐絶頂雲漢森昭回出日騰金鉦積露流銀臺長空¶
<pb:KR4h0141_WYG_075-2b>¶
不受暑雪花散皚皚氊車引繩過屈曲腹九廻微蹤媿¶
三至南望心低徊長風馬耳迅何當賦歸来¶
　　五言律¶
　　　松山嶺　　　　　　　　　(唐/)宋之問¶
翼翼髙旌轉鏘鏘鳳輦飛塵消清蹕路雲濕侍臣衣白¶
羽揺丹壑天營逼翠微芳聲耀今古四海警宸威¶
　　　夜宿七盤嶺　　　　　　　(唐/)沈佺期¶
獨㳺千里外髙卧七盤西山月臨窗近天河入户低芳¶
<pb:KR4h0141_WYG_075-3a>¶
春平仲緑清夜子規啼浮客空留聽褒城聞曙雞¶
　　　逰鳳林寺西嶺　　　　　　(唐/)孟浩然¶
共喜年華好来逰水石間烟容開逺樹春色滿幽山壺¶
酒朋情洽琴歌野興閒莫愁歸路暝招月伴人還¶
　　　玉山嶺上作　　　　　　　(唐/)皇甫曽¶
悠悠驅匹馬征路上連岡晚翠深雲竇寒苔浄石梁荻¶
花偏似雪楓葉不禁霜愁見前程逺空郊下夕陽¶
　　　韶州送竇司直出嶺　　　　(唐/)羅　鄴¶
<pb:KR4h0141_WYG_075-3b>¶
江曲山如畫貪程亦駐舟果隨巖狖落槎帶水禽流客¶
散他鄉夜人歸故國秋樽前挂帆去風雨下西樓¶
　　　過秦嶺　　　　　　　　　(唐/)孟　貫¶
古今傳此嶺髙下勢崢嶸安得青山路化為平地行蒼¶
苔留虎跡碧樹障谿聲欲過一回首踟蹰無限情¶
　　　千秋嶺上　　　　　　　　(宋/)晁補之¶
永日倦髙躋盤回四望迷松根危抱石嶺路曲隨谿馬¶
腹飛雲薄山腰過雨低隂崖不可度誰此搆長梯¶
<pb:KR4h0141_WYG_075-4a>¶
　　　過黄塘嶺　　　　　　　　(宋/)朱　子¶
屈曲危塍轉沈隂山氣昏蟬聲髙樹暗石瀬淺流喧已¶
過黄塘嶺欲覓桃花源無為此留滯驅馬踰山樊¶
　　　登梅嶺　　　　　　　　　　朱　子¶
去路霜威勁歸程雪意深往還無㡬日景物變千林曉¶
磴初移屐寒雲欲滿襟玉梅疎半落猶足慰幽尋¶
　　　槍竿嶺　　　　　　　　　(元/)貢　奎¶
薄宦辭家逺經秋未得歸直隨山北去却背雁南飛川¶
<pb:KR4h0141_WYG_075-4b>¶
静白雲起郊平紅葉微憶曽留宿處立馬認還非¶
　　　将干嶺　　　　　　　　　(元/)貢師泰¶
絶頂低南斗重關壯北門隴雲浮地白谷水帶泥渾宇¶
宙神功大山河帝業尊小臣叨載筆華髪感深恩¶
　　　靈峰嶺　　　　　　　　　(明/)樊　阜¶
嶺路青林杪盤廻出白雲寺樓當塢見野碓隔谿聞屐¶
潤苔花積衣香藥草熏崖隂仙洞在遥見鹿成羣¶
　　七言律¶
<pb:KR4h0141_WYG_075-5a>¶
　　　度東山嶺　　　　　　　　(明/)程敏政¶
石橋駐馬問田翁一塢深深隔樹東帝子閣前沙似粟¶
野神祠下路如弓疎松古磵風微動細草隂厓雪半融¶
回望紅塵纔數里不知身在亂山中¶
　　五言絶句¶
　　　登嶺望　　　　　　　　　(唐/)許　鼎¶
淼淼三江水悠悠五嶺關雁飛猶不度人去若為還¶
　　七言絶句¶
<pb:KR4h0141_WYG_075-5b>¶
　　　嶺南路　　　　　　　　　(唐/)朱慶餘¶
越嶺向南風景異人人傳説到京城經冬来往不踏雪¶
盡在刺桐花下行¶
　　　大散嶺　　　　　　　　　(唐/)羅　鄴¶
過往長逢日色稀雪花如掌撲行衣嶺頭却望人来處¶
特地身疑是鳥飛¶
　　　王干三嶺　　　　　　　　(元/)方　回¶
澄練平臯水屈盤青蒼松櫟擁峰巒霜晴邨落全如畫¶
<pb:KR4h0141_WYG_075-6a>¶
　一見都忘上嶺難¶
　　　　槍竿嶺　　　　　　　　　(元/)貢　奎¶
　百折廻岡勢欲迷舉頭山寺與雲齊經行絶似江南路¶
　落日青林杜宇啼¶
　¶
　¶
　¶
　¶
<pb:KR4h0141_WYG_075-6b>¶
　¶
　¶
　¶
　¶
　¶
　¶
　¶
御定佩文齋詠物詩選卷七十五¶
