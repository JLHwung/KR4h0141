# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.072075
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷十九
<pb:KR4h0141_WYG_019-1a>¶
　欽定四庫全書¶
御定佩文齋詠物詩選巻十九¶
　　曉類¶
　　　五言古¶
　　　　奉和湘東王冬曉應令三韻　(梁/)蕭子暉¶
　歩櫩光欲通曙鳥向西東燭滅傳餘氣帷香開曉風繁¶
　花無處盡惟銷寒鏡中¶
　　　　宿郊外曉作　　　　　　　(隋/)王　衡¶
<pb:KR4h0141_WYG_019-1b>¶
　殘星落檐外餘月罷窗東水白先分色霞暗未成紅¶
　　　　晨出郡舍林下　　　　　　(唐/)張九齡¶
　晨興歩出林蕭𣪚一開襟復見林上月娟娟猶未沈片¶
　雲自孤逺叢篠亦清深無事由來貴方知物外心¶
　　　　晨興　　　　　　　　　　(唐/)白居易¶
　宿鳥動前林晨光上東屋銅鑪添早香紗籠滅殘燭頭¶
　醒風稍愈眼飽睡初足起坐兀無思叩齒三十六何以¶
　解宿齋一杯雲母粥¶
<pb:KR4h0141_WYG_019-2a>¶
　　　宿東亭曉興　　　　　　　　白居易¶
温温土爐火耿耿紗籠燭獨抱一張琴夜入東齋宿窗¶
聲度殘漏簾影浮初旭頭癢曉梳多眼昏春睡足負暄¶
檐宇下散歩池塘曲南鴈去未迴東風来何速雪依瓦¶
溝白草繞牆根綠何言萬户州太守常幽獨¶
　　　旦景　　　　　　　　　　(元/)黄　庚¶
雞鳴起濯髮披衣出户牖自汲古澗泉落月猶在手三¶
潄吞朝霞餘光散花栁兹意難語人延竚忽良乆¶
<pb:KR4h0141_WYG_019-2b>¶
　　　舟中早行　　　　　　　　(明/)髙　啓¶
隆隆津鼓動江火留餘閃人家未起耕近水寒扉掩船¶
開鳬鴨散樹吐煙霏斂東郭去方遙青山見孤㸃¶
　　　齋中曉起　　　　　　　　(明/)林　鴻¶
颺颺城鴉散鼕鼕戍鼓絶空庭寂無人衣上有殘月清¶
池盥潄罷髙韻風中發爽氣山前来吾襟抱氷雪¶
　　長短句¶
　　　東方半眀　　　　　　　　(唐/)韓　愈¶
<pb:KR4h0141_WYG_019-3a>¶
東方半明大星沒獨有太白配殘月嗟爾殘月勿相疑¶
同光共影須臾期殘月輝輝太白睒睒雞三號更五㸃¶
　　五言律¶
　　　酬杜五弟晴朝獨坐見贈　　(唐/)李　嶠¶
平眀坐虚館曠望幾悠哉宿霧分空畫朝光度隟来影¶
低藤架宻香動藥欄開未展山陽㑹空留池上杯¶
　　　朝　　　　　　　　　　　(唐/)杜　甫¶
浦帆晨初發郊扉冷未開邨疎黄葉墜野静白鷗来礎¶
<pb:KR4h0141_WYG_019-3b>¶
潤休全濕雲晴欲半迴巫山冬可怪昨夜有奔雷¶
　　　曉望　　　　　　　　　　　杜　甫¶
白帝更聲盡陽臺曙色分髙峰寒上日疉嶺宿霾雲地¶
坼江帆隠天清木葉聞荆扉對麋鹿應共爾為羣¶
　　　西池晨望　　　　　　　　(唐/)羊士諤¶
起来林上月瀟灑故人情鈴閣人何事蓮塘曉獨行衣¶
沾竹露爽茶對石泉清鼓吹前賢薄羣蛙試一鳴¶
　　　欲曙　　　　　　　　　　(唐/)元　稹¶
<pb:KR4h0141_WYG_019-4a>¶
江隄閱暗流漏鼓急殘籌片月低城堞稀星轉角樓鶴¶
媒華表上□鵊栁枝頭不為来趨府何因欲曙遊¶
　　　早歸　　　　　　　　　　　元　稹¶
春静曉風微凌晨帶酒歸逺山籠宿霧髙樹影朝暉飲¶
馬魚驚水穿花露滴衣嬌鶯似相惱含囀傍人飛¶
　　　初冬早起寄夢得　　　　　(唐/)白居易¶
起戴烏紗㡌行披白布裘爐温先煖酒手冷未梳頭早¶
景煙霜白初寒鳥雀愁詩成遣誰和還是寄蘓州¶
<pb:KR4h0141_WYG_019-4b>¶
　　　曉起　　　　　　　　　　(唐/)李商隱¶
擬杯當曉起呵鏡可㣲寒隔箔山櫻熟褰帷桂燭殘書¶
長為報晩夢好更尋難影響輸䨇蝶偏過舊畹蘭¶
　　　晨起　　　　　　　　　　(唐/)許　渾¶
桂樹緑層層風㣲寒露凝檐楹銜落月幃幌映殘燈蘄¶
簟曙香冷越缾秋水澄心閒即無事何異住山僧¶
　　　天街曉望　　　　　　　　　許　渾¶
眀星低未央蓮闕迥蒼蒼疉鼓催殘月疎鐘迎早霜闗¶
<pb:KR4h0141_WYG_019-5a>¶
防浮瑞氣宫館耀神光再拜為君夀南山髙且長¶
　　　曉望　　　　　　　　　　(唐/)杜　牧¶
獨起望山色水雞鳴蓼洲房星隨月曉楚木向雲秋曲¶
岸疑江盡平沙似浪浮秦原在何處澤國碧悠悠¶
　　　晨起　　　　　　　　　　(唐/)曹　松¶
曉色教不睡卷簾清氣中林殘數枝月髮冷一梳風並¶
鳥聞鐘語攲荷隔霧空莫徒營白日道路本無窮¶
　　　春朝　　　　　　　　　　(宋/)韓　維¶
<pb:KR4h0141_WYG_019-5b>¶
燕語聞多日蠶眠過幾宵花深不辨蝶栁暗欲迷橋便¶
面金環重障泥玉勒驕黄公酒壚上誰貰阮孚貂¶
　　五言排律¶
　　　賦得晨光動翠華　　　　　(唐/)闕　名¶
早朝開紫殿佳氣逐清晨北闕華旌在東方曙景新影¶
連香霧合光媚慶雲頻烏羽飄初定龍文照轉真直宜¶
環珮入長愛冕旒親揺蕩祥雲裏朝朝映侍臣¶
　　七言律¶
<pb:KR4h0141_WYG_019-6a>¶
　　　長安曉望寄崔補闕　　　　(唐/)包　何¶
迢遞山河擁帝京參差宫殿接雲平風吹曉漏經長樂¶
栁帶晴霞出禁城天淨笙歌臨路發日髙車馬隔塵行¶
自憐乆滯諸生列未得金閨籍姓名¶
　　　早興　　　　　　　　　　(唐/)白居易¶
晨光出照屋梁眀初打開門鼓一聲犬上階眠知地濕¶
鳥臨窗語報天晴半銷宿酒頭仍重新脫冬衣體乍輕¶
睡覺心空思想盡近来鄉夢不多成¶
<pb:KR4h0141_WYG_019-6b>¶
　　　早夏曉興贈夢得　　　　　　白居易¶
窗眀簾薄透朝光卧整巾簮起下牀背壁燈殘經宿燄¶
開箱衣帶隔年香無情亦任他春去不醉争銷得晝長¶
一部清商一壺酒與君眀日暖新堂¶
　　　奉和魯望曉起迴文　　　　(唐/)皮日休¶
孤煙曉起初原曲碎樹㣲分半浪中湖後釣筒移夜雨¶
竹傍眠几側晨風圗梅帶潤輕霑墨畫蘚經蒸半失紅¶
無事有杯持永日共君惟好隠牆東¶
<pb:KR4h0141_WYG_019-7a>¶
　　　曉詠　　　　　　　　　　(宋/)歐陽修¶
簾外星辰逐斗移紫河聲轉下雲西九雛烏起城將曙¶
百尺樓髙月易低露浥蘭苕惟有淚秋荒桃李不成蹊¶
西堂吟思無人助草滿池塘夢自迷¶
　　　冬曉　　　　　　　　　　(宋/)陸　游¶
恩免宵興趁曉班養慵終覺愧吾顔浮名半世虛催老¶
髙卧何時復得閒兩岸夕陽漁浦市數峰寒靄沃洲山¶
扁舟来往無窮樂此事天公豈所慳¶
<pb:KR4h0141_WYG_019-7b>¶
　　　曉坐　　　　　　　　　　　陸　游¶
低枕孤衾夜氣存披衣起坐黙忘言缾花力盡無風墮¶
爐火灰深到曉温空槖時時聞鼠齧小窗一一送鴉翻¶
悠然忽記幽居日下榻先開水際門¶
　　　海子上即事　　　　　　　(元/)李　材¶
馳道塵香逐玉珂彤樓花暗弄雲和光風巳轉瀛洲草¶
細雨微添太液波月榭管絃鳴曙早水亭簾幕受寒多¶
少年莫動傷春感喚取青娥對酒歌¶
<pb:KR4h0141_WYG_019-8a>¶
　　　早起　　　　　　　　　　(元/)黄　溍¶
漠漠晴檐散薄雲獨搔短髮立清晨春風入樹無行迹¶
曉月窺簾欲近人旋覺新吟隨夢寐不知清露濕衣巾¶
何人正踏長安陌想見看花拂面塵¶
　　五言絶句¶
　　　詠曉　　　　　　　　　　(唐/)韋應物¶
軍中始吹角城上河初落深沈猶隱帷晃朗先分閣¶
　　　春早　　　　　　　　　　(唐/)韋　莊¶
<pb:KR4h0141_WYG_019-8b>¶
聞鶯纔覺曉閉户巳知晴一帶窗間月斜穿枕上眀¶
　　　早起　　　　　　　　　　(唐/)曹　鄴¶
月墮滄浪西開門樹無影此時歸夢闌立在梧桐井¶
　　　春曉　　　　　　　　　　(明/)李　敏¶
翠閣臨春浦蓬門驚曙鴉水眀殘夜月雲傍隔谿花¶
　　七言絶句¶
　　　曉眠後寄楊户部　　　　　(唐/)白居易¶
軟綾腰褥薄緜被凉冷秋天穏暖身一覺曉眠殊有味¶
<pb:KR4h0141_WYG_019-9a>¶
　無因寄與早朝人¶
　　　　西湖曉行　　　　　　　　(明/)僧清濋¶
　海角曈曨日欲生山南山北淡煙横春風吹斷沙禽夢¶
　人在綠楊隄上行¶
　¶
　¶
　¶
　¶
<pb:KR4h0141_WYG_019-9b>¶
　¶
　¶
　¶
　¶
　¶
　¶
　¶
御定佩文齋詠物詩選卷十九¶
