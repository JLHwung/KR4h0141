# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:22.103947
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百
<pb:KR4h0141_WYG_300-1a>¶
　欽定四庫全書¶
御定佩文齋詠物詩選巻三百¶
　　梨花類¶
　　　五言古¶
　　　　詠池上梨花　　　　　　　(齊/)王　融¶
　翻階沒細草集水間疎萍芳春照流雪深夕映䌓星¶
　　　　和池上梨花　　　　　　　(齊/)劉　繪¶
　露庭晚翻積風閨夜入多縈叢似亂蝶拂燭狀聨蛾¶
<pb:KR4h0141_WYG_300-1b>¶
　　　　詠梨應詔　　　　　　　　(梁/)沈　約¶
　大谷來既重岷山道又難摧折非所恡但令入玉盤¶
　　　　於座應令詠梨花　　　　　(梁/)劉孝綽¶
　玉壘稱津潤金谷詠芳菲詎匹龍樓下素蕊映華扉雜¶
　雨疑霰落因風似蝶飛豈不憐飄墜願入九重闈¶
　　　　奉梨　　　　　　　　　(北周/)庾　信¶
　接枝秋轉脆含情落更香擎置仙人掌應添瑞露漿¶
　　　　梨花　　　　　　　　　　(宋/)黄庭堅¶
<pb:KR4h0141_WYG_300-2a>¶
沙頭十日春當年誰手種風飄香未改雪壓枝自重看¶
花思食實知味少人共霜降百工休把酒約寛縱¶
　　　梨花　　　　　　　　　　(金/)元好問¶
梨花如靜女寂寞出春莫春工惜天眞玉頰洗風露素¶
月淡相映蕭然見風度恨無塵外人為續雪香句孤芳¶
忌太潔莫遣凡卉妬¶
　　　次韻肎堂學士冬日紅梨花　(元/)程鉅夫¶
黄菊臥階雨六花舞天風壁凍室生白手僵肉作紅秀¶
<pb:KR4h0141_WYG_300-2b>¶
句忽墮前光怪侵簾櫳至人晏坐處元氣含沖融無情¶
及枯株嫣然為修容坐令玉華君来從蕊珠宫麗粧凝¶
祥雲眀眸轉驚鴻豈非散花手試君情所鍾老我嗜好¶
淡空詩亦雷同祗願酌花時母忘比鄰翁¶
　　七言古¶
　　　千葉紅梨花　　　　　　　(宋/)歐陽倄¶
紅梨千葉愛者誰白髮郎官心好竒徘徊遶樹不忍折¶
一日千帀㸔無時夷陵寂寞千山裏地逺氣偏時節異¶
<pb:KR4h0141_WYG_300-3a>¶
愁煙苦霧少芳菲野卉蠻花鬬紅紫可憐此樹生此處¶
髙枝絶艶無人顧春風吹落復吹開山鳥飛來自飛去¶
根盤樹老㡬經春真賞今纔遇使君風輕絳雪罇前舞¶
日暖繁香露下聞從來竒物産天涯安得移根植帝家¶
猶勝張騫為漢使辛勤西域徙橊花¶
　　五言律¶
　　　梨花　　　　　　　　　　(金/)龎　鑄¶
孤潔本無匹誰令先衆芳花能紅處白月共冷時香縞¶
<pb:KR4h0141_WYG_300-3b>¶
袂清無染氷姿淡不粧夜來清露底萬顆玉毫光¶
　　七言律¶
　　　梨花　　　　　　　　　　(金/)張　建¶
蠧樹枝髙茁朶稠嫩苞開破雪槎毬碎粘粉紫䰅齊吐¶
潤巻丹黄葉半抽月影曉窓留好夢雨聲深院鎖清愁¶
瓊胞已實香猶在散入長安賣酒樓¶
　　　醉梨　　　　　　　　　　(元/)劉　因¶
白雪春香洗未殘𤣥霜誰遣凍成團漆封圓顆盤增滑¶
<pb:KR4h0141_WYG_300-4a>¶
蜜和濃漿齒避寒緑螘從今忘病渇金花無地著餘酸¶
快人風味依然在莫作尋常軟熟看¶
　　　秋日梨花　　　　　　　　(元/)張養浩¶
雪香吹盡樹頭春誰遣西風為返魂月影已非前日夢¶
雨容獨帶舊時㾗只知秋色千林老爭信陽和一胍存¶
莫訝殷韓太多事仙家元不計寒暄¶
　　　梨　　　　　　　　　　　(眀/)吳　寛¶
名果先從張谷来紛紛碎雪欲成堆淡粧自把蛾眉掃¶
<pb:KR4h0141_WYG_300-4b>¶
巧笑誰將瓠齒開園子豈求他種接主人能使及時栽¶
夭桃灼灼驚凡目縞素應甘自不材¶
　　五言絶句¶
　　　左掖梨花　　　　　　　　(唐/)王　維¶
閒灑堦邉草輕隨箔外風黄鶯弄不足銜入未央宫¶
　　　左掖梨花　　　　　　　　(唐/)丘　為¶
冷艶全欺雪餘香乍入衣春風且莫定吹向玉階飛¶
　　　左掖梨花　　　　　　　　(唐/)皇甫冉¶
<pb:KR4h0141_WYG_300-5a>¶
巧解迎人笑偏能亂蝶飛春風時入戶㡬片落朝衣¶
　　　梨花　　　　　　　　　　(唐/)錢　起¶
艶靜如籠月香寒未逐風桃花徒照地終被笑妖紅¶
　　　左掖梨花　　　　　　　　(唐/)武元衡¶
巧笑解迎人晴雪花堪惜隨風蝶影翻誤㸃朝衣赤¶
　　　梨花　　　　　　　　　　(宋/)王十朋¶
淡客逄寒食煙邨爛熳芳謫仙天上去白雪世間香¶
　　七言絶句¶
<pb:KR4h0141_WYG_300-5b>¶
　　　鄠杜郊居　　　　　　　　(唐/)温庭筠¶
槿籬芳楥近樵家壠麥青青一徑斜寂寞逰人寒食後¶
夜来風雨送梨花¶
　　　梨花　　　　　　　　　　(宋/)韓　琦¶
風開笑頰輕桃艶雨帶啼㾗自玉容蝶舞只疑殘靨墜¶
月眀唯覺異香濃¶
　　　梨花　　　　　　　　　　(宋/)張舜民¶
青女朝來冷透肌殘春小雨更霏㣲流鶯怪底爭來徃¶
<pb:KR4h0141_WYG_300-6a>¶
為擲金梭織玉衣¶
　　　梨花　　　　　　　　　　(宋/)陸　㳺¶
開向春殘不恨遲緑楊窣地冣相宜征西幕府煎茶地¶
一幅邊鸞畫折枝¶
　　　其二¶
粉淡香清自一家未容桃李占年華常思南鄭清眀路¶
醉䄂迎風雪一杈¶
　　　梨花　　　　　　　　　　(宋/)謝　逸¶
<pb:KR4h0141_WYG_300-6b>¶
冷香銷盡晚風吹胍胍無言對落暉舊日郊西千樹雪¶
今隨蝴蝶作團飛¶
　　　其二¶
翦翦輕風漠漠寒玉肌蕭瑟粉香殘一枝帶雪牆頭出¶
不用行人著眼看¶
　　　梨花　　　　　　　　　　(金/)吕中孚¶
等待清眀得得芳團枝晴雪暖生香洗粧自有風流態¶
却笑紅深睡海棠¶
<pb:KR4h0141_WYG_300-7a>¶
　　　　梨花　　　　　　　　　　(眀/)文徴眀¶
　物華無頼酒初醒奕奕梨花照晩晴怪底山禽啼不歇¶
　十分春色近清眀¶
　　　　梨花　　　　　　　　　　(眀/)張鳯翼¶
　重門寂寂鎖春雲雨滴空階坐夜分老去微之風調在¶
　折來何處與䨇文¶
　¶
　¶
<pb:KR4h0141_WYG_300-7b>¶
　¶
　¶
　¶
　¶
　¶
　¶
　¶
御定佩文齋詠物詩選巻三百¶
