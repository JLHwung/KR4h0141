# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.132456
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷八十一
<pb:KR4h0141_WYG_081-1a>¶
　欽定四庫全書¶
御定佩文齋詠物詩選巻八十一¶
　　石壁類¶
　　　五言古¶
　　　　明慶寺石壁　　　　　　(北周/)王　褎¶
　夏水懸臺際秋泉帶雨餘石生銘字長山久谷神虛¶
　　　　涇縣石壁道中　　　　　　(元/)貢師泰¶
　萬山從西來中斷忽如劈攢峰阻重關兩崖立堅壁絶¶
<pb:KR4h0141_WYG_081-1b>¶
　壑噴飛流觸石勢逾激神龍宅其下白晝飛霹靂渉險¶
　恐羸驂凌高快徤翮須臾得仙館頗覺契幽寂入竹敞¶
　凉軒掃花吹鐵笛坐久竟忘疲塵襟忽如滌翻思崎嶇¶
　間使我心戚戚¶
　　　　天池石壁為鐵雅賦　　　　(元/)張　雨¶
　嘗讀枕中記華山閟中吳神泉發其巔靑壁繚其隅春¶
　風四山來羣綠互紛扶羽觴曲折行浮花與之俱採芝¶
　搴薜荔洗玉㺯芙蕖聱叟頗好名石窪作魚湖鴻一志¶
<pb:KR4h0141_WYG_081-2a>¶
草堂枕煙遂成圖而此滌煩磯閱世如樗蒲發興雲林¶
子盥手與我摹居然縮地法挈入壺公壺¶
　　七言古¶
　　　赤壁泛舟　　　　　　　　(元/)周　權¶
赤壁之山何崚嶒下有江水何清泠天空月出夜寥泬¶
玻璃萬頃涵秋冰為問黃州雪堂老遷官何如謫官好¶
酒酣携客夜拏舟憂患都將談笑了劃然長嘯來天風¶
神遊八極世慮空但見橫江秋露白錯落低垂斗柄紅¶
<pb:KR4h0141_WYG_081-2b>¶
洞簫聲斷潛蛟舞月下清尊貯千古老瞞當日困周郎¶
十萬樓船鬬貔虎煙消水冷沈戈矛空餘野燐寒沙頭¶
江山牢落滿陳跡追憶往事懷風流勝遊到我知㡬度¶
感昔視今猶旦暮乾坤何事老英雄衮衮長江自東去¶
　　七言絶句¶
　　　赤壁　　　　　　　　　　(唐/)杜　牧¶
折㦸沈沙鐵未消自將磨洗認前朝東風不與周郎便¶
銅雀春深鎻二喬¶
<pb:KR4h0141_WYG_081-3a>¶
　　　　赤壁　　　　　　　　　　(唐/)胡　曽¶
　烈火西焚魏主旗周郎開國虎爭時交兵不假揮長劒¶
　已挫英雄百萬師¶
　　　　赤壁　　　　　　　　　　(唐/)孫元晏¶
　會獵書來舉國驚祗應周魯不教迎曹公一戰奔波後¶
　赤壁功傳萬古名¶
　　　　題泗濱南山石壁曰第一山　(宋/)米　芾¶
　京洛風沙千里還船頭出汴翠屛間莫論衡霍撞星斗¶
<pb:KR4h0141_WYG_081-3b>¶
　且是東風第一山¶
　¶
　¶
　¶
　¶
　¶
　¶
御定佩文齋詠物詩選巻八十一¶
