# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.055504
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百三十
<pb:KR4h0141_WYG_130-1a>¶
　欽定四庫全書¶
御定佩文齋詠物詩選卷一百三十¶
　　狩獵類¶
　　　五言古¶
　　　　和諸葛覽從軍遊獵　　　　(陳/)張正見¶
　治兵耀武節縱獵駭畿封迅騎馳千里髙罝起百重騰¶
　䴥斃馬足饑鼯落劍鋒雲根飛燒火鳥道絶禽蹤方羅¶
　四海俊聊以習軍戎¶
<pb:KR4h0141_WYG_130-1b>¶
　　　　和張侍中看獵　　　　　(北周/)王　褎¶
　上林冬狩返回中講射歸還登宣曲觀共獵黄山圍嚴¶
　冬桑柘落寒霜馬騎肥緤盧隨兎起髙鷹接雉飛獨嗟¶
　來逺客辛苦倦邊衣¶
　　　　伏聞遊獵　　　　　　　(北周/)庾　信¶
　虞旗喜旦晴獵馬向山横石闗魚貫上山梁鴈翅行雪¶
　平尋兔跡林藂聽雉聲馬嘶山谷響弓寒桑柘鳴聞弦¶
　鳥自落望火獸空驚無風樹即正不凍水還平誰知茂¶
<pb:KR4h0141_WYG_130-2a>¶
陵下願入雎陽城¶
　　　冬狩行四韻連句應詔　　　　庾　信¶
三川羽檄馳六郡良家選觀兵細栁營校獵長楊苑驚¶
雉逐鷹飛騰猿看箭轉鳴笳河曲還猶憶南皮返¶
　　　出獵　　　　　　　　　　(唐/)太　宗¶
楚王雲夢澤漢帝長楊宫豈若因農暇閱武出轘嵩三¶
驅陳鋭卒七萃列材雄寒野霜氣白平原燒火紅琱戈¶
夏服箭羽騎緑沈弓怖獸濳幽壑驚禽散翠空長煙晦¶
<pb:KR4h0141_WYG_130-2b>¶
落景灌木振嚴風所為除民瘼非是悦林叢¶
　　　校獵義成喜逢大雪率題九韻以示羣官¶
　　　　　　　　　　　　　　　(唐/)明　皇¶
弧矢威天下旌旗遊近縣一面施鳥羅三驅教人戰暮¶
雲成積雪曉色開行殿皓然原隰同不覺林野變北風¶
勇士馬東日華組練觸地銀麞出連山縞鹿見月兎落¶
髙矰星狼下急箭既欣盈尺兆復憶磻谿便嵗豐將遇¶
賢俱荷皇天眷¶
<pb:KR4h0141_WYG_130-3a>¶
　　　奉和聖製校獵義成喜逢大雪應制¶
　　　　　　　　　　　　　　　(唐/)張　説¶
文教資武功郊甸閱邦政不知仁育久徒看禽獸盛夜¶
霰氛埃滅朝日山川淨綽仗飛走繁抨絃筋角勁帝射¶
叅神道龍馳合人性五豝連一發百中皆先命勇爵均¶
萬夫雄圖羅七聖星為吉符老雪作豐年慶喜聽行獵¶
詩威神入軍令¶
　　　同羣公出獵海上　　　　　(唐/)髙　適¶
<pb:KR4h0141_WYG_130-3b>¶
畋獵自古昔况伊心賞俱偶與羣公遊曠然出平蕪層¶
隂漲溟海殺氣窮幽都鷹隼何翩翩馳驟相傳呼豺狼¶
竄榛莽麋鹿罹艱虞髙鳥下騂弓困獸鬭匹夫塵驚大¶
澤晦火燎深林枯失之有餘恨獲者無全軀咄彼工拙¶
間恨非指蹤徒猶懷老氏訓感歎此歡娛¶
　　　獵城南　　　　　　　　　(金/)元好問¶
翩翩游俠兒白馬如匹練朝出城南獵暮趁軍中宴北¶
平有真虎愛惜腰間箭¶
<pb:KR4h0141_WYG_130-4a>¶
　　七言古(附長短句/)¶
　　　行行且遊獵篇　　　　　　(唐/)李　白¶
邊城兒生年不讀一字書但將遊獵誇輕趫塞馬秋肥¶
宜白草騎來躡影何矜驕金鞭拂雪揮鳴鞘半酣呼鷹¶
出逺郊弓彎滿月不虛發雙鶬迸落連飛髇海邊觀者¶
皆辟易猛氣英風振沙磧儒生不及遊俠人白首下帷¶
復何益¶
　　　扈從冬狩　　　　　　　　(元/)耶律楚材¶
<pb:KR4h0141_WYG_130-4b>¶
天皇冬狩如行兵白旄一麾長圍成長圍不知幾千里¶
蟄龍震慄山神驚長圍布置如圓陣方騎雲屯貫魚進¶
千羣野馬雜山羊赤熊白鹿奔青麞壯士彎弓殞竒獸¶
更驅虎豹逐貪狼獨有中書倦遊客放下氊簾誦周易¶
　　五言律¶
　　　觀獵　　　　　　　　　　(唐/)王　維¶
風勁角弓鳴將軍獵渭城草枯鷹眼疾雪盡馬蹄輕忽¶
過新豐市還歸細柳營廻看射雕處千里暮雲平¶
<pb:KR4h0141_WYG_130-5a>¶
　　　觀獵　　　　　　　　　　(唐/)李　白¶
太守耀清威乘閒弄晩暉江沙横獵騎山火遶行圍箭¶
逐雲鴻落鷹隨月兔飛不知白日暮歡賞夜方歸¶
　　　觀獵騎　　　　　　　　　(唐/)司空曙¶
纒臂繡綸巾貂裘窄稱身射禽風助箭走馬雪翻塵金¶
埓爭開道香車為駐輪翩翩不知處傳是霍家親¶
　　　觀徐州李司空獵　　　　　(唐/)張　祜¶
曉出郡城東分圍淺草中紅旗開向日白馬驟迎風背¶
<pb:KR4h0141_WYG_130-5b>¶
手抽金簇翻身控角弓萬人齊指處一鴈落寒空¶
　　　觀獵　　　　　　　　　　　張　祜¶
殘獵渭城東蕭蕭西北風雪花鷹背上氷片馬蹄中臂¶
挂捎荆兔腰懸落箭鴻歸來逞餘勇兒子亂彎弓¶
　　　駕幸南海子　　　　　　　(明/)薛　蕙¶
詔幸芙蓉苑傳言羽獵行三驅陪上將四校出神兵列¶
㦸圍熊館分弓射虎城風雲日暮起偏繞漢皇營¶
　　五言排律¶
<pb:KR4h0141_WYG_130-6a>¶
　　　雲中十二韻　　　　　　　(明/)楊　慎¶
天子雲中狩將軍久未還律吹元兔塞旗繞白狼山風¶
火燒荒急星辰過隊閒燕支留馬首蘇絡醉龍顔清樂¶
千門動黄金萬鎰頒雪深懷纊絮月滿憶刀鐶牙鳥嚴¶
宵仗宫鴉捲曉班奏回青鎖闥㨗報紫金闗膂力休明¶
鎧歡聲洽禁闤功牌銀爍爚賀障錦斒斕日轉虞廵外¶
春流鎬宴間戢戈行有頌神武徧人寰¶
　　七言律¶
<pb:KR4h0141_WYG_130-6b>¶
　　　觀校獵上淮西相公　　　　(唐/)劉長卿¶
龍驤校獵邵陵東野火初燒楚澤空師事黄公千載後¶
身騎白馬萬人中笳隨晩吹吟邊草箭沒寒雲落塞鴻¶
三十擁旄誰不羡周郎少小立竒功¶
　　　觀浙西府相畋遊　　　　　(唐/)韋　莊¶
十里旌旗十萬兵等閒遊獵出軍城紫袍日照金鵝鬭¶
紅斾風吹畫虎獰帶箭彩禽雲外落避鵰寒兔月中驚¶
歸來一路笙歌滿更有仙娥載酒迎¶
<pb:KR4h0141_WYG_130-7a>¶
　　　觀獵　　　　　　　　　　　韋　莊¶
苑牆東畔欲斜暉傍苑穿花兔正肥公子喜逢朝罷日¶
將軍誇換戰時衣鶻翻錦翅雲中落犬帶金鈴草上飛¶
直到四郊髙鳥盡掉鞍齊向國門歸¶
　　　祭常山回小獵　　　　　　(宋/)蘇　軾¶
青葢前頭㸃皂旗黄茅岡下出長圍弄風驕馬跑空立¶
趁兔蒼鷹掠地飛回望白雲生翠巘歸來紅葉滿征衣¶
聖明若用西凉簿白羽猶能效一揮¶
<pb:KR4h0141_WYG_130-7b>¶
　　　憶觀駕春蒐　　　　　　　(元/)薩都拉¶
日奏雲間紫鳳簫春隨天上頳黄袍仗前虎將千斤斧¶
架上鷹兒五色縧獵士開弓黄犬疾宫官擊鼓紫駝髙¶
侍遊亦有中書人七寳雕盤看緑毛¶
　　　圍獵　　　　　　　　　　(明/)楊　榮¶
闗塞霜清曉色明鑾輿校獵出邊城六龍扶輦旌旗合¶
萬騎連營鼓角鳴逺火依微秋草薄驚沙寂寞暮雲平¶
小臣躬覩三驅樂願效嵩呼播頌聲¶
<pb:KR4h0141_WYG_130-8a>¶
　　　扈從狩陽山次韻答胡學士　(明/)金幼孜¶
鑾輿曉出五城東從狩儒臣載筆同日下蒼龍隨玉仗¶
道前寳馬載琱弓苑松承露枝皆白島樹經霜葉盡紅¶
向晩笳聲催疊鼓軍門校獵氣偏雄¶
　　七言絶句¶
　　　觀獵　　　　　　　　　　(唐/)王昌齡¶
角鷹初下秋草稀鐵驄抛鞚去如飛少年獵得平原兔¶
馬後横捎意氣歸¶
<pb:KR4h0141_WYG_130-8b>¶
　　　校獵曲　　　　　　　　　(唐/)錢　起¶
長楊殺氣連雲飛漢主秋畋正掩圍重門日晏紅塵出¶
數騎畋人獵獸歸¶
　　　從獵口號　　　　　　　　(金/)李獻能¶
閶闔傳符啟九闗一聲清蹕駐南山虎賁先導三千士¶
夭馬初離十二閑¶
　　　其二¶
爛爛龍旌捧日旂從臣遥認赭紅衣天王清曉親弧矢¶
<pb:KR4h0141_WYG_130-9a>¶
　初合今冬第一圍¶
　　　　灤京雜詠　　　　　　　　(元/)楊允孚¶
　羽獵山隂射白狼太平天子狩封疆峰巒頻轉丹樓稳¶
　輦輅初停白晝長¶
　　　　其二¶
　月出王孫獵兔忙玉驄拾矢戲沙塲皮囊乳酒鑼鍋肉¶
　奴視山隂對角羊¶
　　　　出獵圖　　　　　　　　　(元/)楊維楨¶
<pb:KR4h0141_WYG_130-9b>¶
　燕支花開春日暉從官遊騎去如飛分明一段龍沙景¶
　白鴈黄羊好打圍¶
　¶
　¶
　¶
　¶
　¶
御定佩文齋詠物詩選卷一百三十¶
