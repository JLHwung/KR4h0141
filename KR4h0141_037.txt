# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.402860
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三十七
<pb:KR4h0141_WYG_037-1a>¶
　欽定四庫全書¶
御定佩文齋詠物詩選巻三十七¶
　　社日類¶
　　　五言古¶
　　　　社前遭田父泥飲美嚴中丞　(唐/)杜　甫¶
　歩屧隨春風邨邨自花柳田翁逼社日邀我嘗春酒酒¶
　酣誇新尹畜眼未見有廻頭指大男渠是弓弩手名在¶
　飛騎籍長番歳時久前日放營農辛苦救衰朽差科沒¶
<pb:KR4h0141_WYG_037-1b>¶
　則巳誓不舉家走今年大作社拾遺能住否叫婦開大¶
　瓶盆中為吾取感此氣揚揚須知風化首語多雖雜亂¶
　說尹終在口朝來偶然出自卯將及酉久客惜人情如¶
　何拒鄰叟髙聲索果栗欲起時被肘指揮過無禮未覺¶
　邨野醜月出遮我畱仍嗔問升斗¶
　　　七言古¶
　　　　春社祠　　　　　　　　　(明/)瞿　佑¶
　十日一風五日雨社前拜祝神巳許瓦盆瀲灔斟濁醪¶
<pb:KR4h0141_WYG_037-2a>¶
髙爼縱横薦肥羜嗚嗚笛聲坎坎鼓俚曲山歌互呑吐¶
老巫狡獪神有靈傳得神言為神舞祭餘分肉巫自與¶
醉裏狂言相爾汝小兒覓餅大兒扶頭上神花付鄰女¶
　　五言律¶
　　　社日　　　　　　　　　　(唐/)杜　甫¶
九農成徳業百祀發光輝報效神如在馨香舊不違南¶
翁巴曲醉北鴈塞聲微尚想東方朔詼諧割肉歸¶
　　　今朝當社日　　　　　　　(宋/)戴復古¶
<pb:KR4h0141_WYG_037-2b>¶
今朝當社日明日是花朝佳節惟宜飲東池適見招綠¶
深楊柳重紅透海棠嬌自笑鬢邊雪多年不肯消¶
　　　社前　　　　　　　　　　(宋/)謝　翺¶
無家借燕住離别又經年客館依山上春分到社前雨¶
來換宿水雲起暗晴川颯颯吹衣帯因風問去船¶
　　七言律¶
　　　乙酉社日偶題　　　　　　(宋/)楊萬里¶
愁邊節裏兩相闗茶罷呼兒檢歴看社日雨多晴較少¶
<pb:KR4h0141_WYG_037-3a>¶
春風晩暖曉猶寒也知散策郊行去其奈縁谿路未乾¶
緑暗紅明非我事且尋野蕨作蔬盤¶
　　　社日僧舍風雨　　　　　　(宋/)劉　宰¶
借蔬香積共晨炊客裏良辰總不知孺子從渠均胙肉¶
南翁無處聽巴詞神鴉得志飽終日巢燕無心來及時¶
風雨聒人聾轉甚半鍾濁酒可能治¶
　　　社日　　　　　　　　　　(明/)甘　瑾¶
楓樹林邊雨脚斜兒童祈賽競喧譁雞豚上戊家家酒¶
<pb:KR4h0141_WYG_037-3b>¶
鶯燕東風處處花野徑歸時扶醉客叢祠祭罷集神鴉¶
瀕湖生意愁多潦預祝汙邪載滿車¶
　　　社日出遊　　　　　　　　(明/)方太古¶
邨邨社鼓隔谿聞賽祀歸來客半醺水緩山舒逢日暖¶
花明柳暗值春分平田白洫流新雨絶壁青楓挂斷雲¶
策杖提壺隨所適野夫何不可同羣¶
　　七言絶句¶
　　　社日　　　　　　　　　　(唐/)張　演¶
<pb:KR4h0141_WYG_037-4a>¶
鵞湖山下稻粱肥豚柵雞棲對掩扉桑柘影斜春社散¶
家家扶得醉人歸¶
　　　春社　　　　　　　　　　(宋/)陸　游¶
太平處處是優場社日兒童喜欲狂且看參軍喚蒼鶻¶
京都新禁舞齋郎¶
　　　社日　　　　　　　　　　(宋/)方　岳¶
燕子今年掯社來翠瓶猶有去年梅丁寧莫管杏花俗¶
付與春風一道開¶
<pb:KR4h0141_WYG_037-4b>¶
　　　社中　　　　　　　　　　(明/)陳憲章¶
桑林伐鼓酒如川秋社錢多春社錢盡道昇平長官好¶
五風十雨更年年¶
　　　其二¶
社屋新成燕子來山丹未落野棠開三三兩兩兒童戲¶
弄水扳花日幾回¶
　　　其三¶
社酒開顔一百家春風先動長官衙東君也解遊人意¶
<pb:KR4h0141_WYG_037-5a>¶
　紅白交開樹樹花¶
　　　　社日　　　　　　　　　　(明/)石　珤¶
　春風簾幕駐晴雲社酒杯深我對君燕子未來花不語¶
　綠蕪寒雀共斜曛¶
　¶
　¶
　¶
　¶
<pb:KR4h0141_WYG_037-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻三十七¶
