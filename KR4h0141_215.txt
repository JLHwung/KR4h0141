# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.856956
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百十五
<pb:KR4h0141_WYG_215-1a>¶
　欽定四庫全書¶
御定佩文齋詠物詩選巻二百十五¶
　　茶具類¶
　　　五言古¶
　　　　茶籯　　　　　　　　　　(唐/)皮日休¶
　筤篣曉擕去驀過山桑隖開時送紫茗負處沾清露歇¶
　把傍雲泉歸将挂煙樹滿此是生涯黄金何足數¶
　　　　茶甌　　　　　　　　　　　皮日休¶
<pb:KR4h0141_WYG_215-1b>¶
　邢客與越人皆能造磁器圓似月魂堕輕如雲魄起棗¶
　花勢旋眼蘋沫香沾齒松下時一看支公亦如此¶
　　　　茶鼎　　　　　　　　　　　皮日休¶
　龍舒有良匠鑄此佳樣成立作菌蠢勢煎為潺湲聲草¶
　堂暮雲隂松忩殘雪明此時勺複茗野語知逾清¶
　　　　茶鼎　　　　　　　　　　(唐/)陸龜䝉¶
　新泉氣味良古鐵形狀醜&KR0218;堪風雪夜更值煙霞友曽¶
　過赬石下又住清谿口且共薦臯盧何勞傾斗酒¶
<pb:KR4h0141_WYG_215-2a>¶
　　　以椰子茶瓶寄徳孺　　　　(宋/)黄庭堅¶
炎丘椰木實入用隨茗椀譬如楛石砮但貴從来逺往¶
時萬里物今在籬落間知公一拂拭想我瘴霧顔¶
　　七言古¶
　　　次韻董夷仲茶磨　　　　　(宋/)蘇　軾¶
前人初用茗飲時煮之無問葉與骨寖窮厥味臼始用¶
復計其初碾方出計盡功極至於磨信哉智者能創物¶
破槽折杵向牆角亦其遭遇有伸屈歲久講求知處所¶
<pb:KR4h0141_WYG_215-2b>¶
佳者出自衡山窟巴蜀石工强鐫鑿理疎性軟良可咄¶
余家江陵逺莫致塵土何人為披拂¶
　　七言律¶
　　　貢餘秘色茶盞　　　　　　(唐/)徐　夤¶
捩碧融青瑞色新陶成先得貢吾君巧剜明月染春水¶
輕旋薄冰盛緑雲古鏡破苔當席上嫩荷涵露別江濆¶
中山竹葉香初發清聖那堪中十分¶
　　　次韻周穜恵石銚　　　　　(宋/)蘇　軾¶
<pb:KR4h0141_WYG_215-3a>¶
銅腥鐵澀不宜泉愛此蒼然深且寛蟹眼翻波湯巳作¶
龍頭拒火柄猶寒薑新鹽少茶初熟水漬雲蒸蘚未乾¶
自古函牛多折足要知無脚是輕安¶
　　　茶筅　　　　　　　　　　(元/)謝宗可¶
此君一節瑩無瑕夜聽松聲漱玉華萬縷引風歸蟹眼¶
半瓶飛雪起龍芽香凝翠髮雲生脚濕滿蒼髯浪巻花¶
到手纖毫皆盡力多因不負玉川家¶
　　　竹爐　　　　　　　　　　(明/)韓　奕¶
<pb:KR4h0141_WYG_215-3b>¶
緑玉裁成偃月形偏宜煮雪向巖扃虛心未許如灰冷¶
古色人看似汗青偶免樵柯供土銼尚疑清籟和陶瓶¶
達人曽擬同天地上有秋蟲為篆銘¶
　　　題真上人竹茶爐　　　　　(明/)王　紱¶
僧館髙閒事事幽竹編茶竈瀹清流氣蒸陽羨三春雨¶
聲帶湘江兩岸秋玉臼夜敲蒼雪冷翠甌睛引碧雲稠¶
禪翁託此重開社若箇知心是趙州¶
　　五言絶句¶
<pb:KR4h0141_WYG_215-4a>¶
　　　焙茶隖　　　　　　　　　(唐/)顧　况¶
新茶巳上焙舊架憂生醭旋旋續新煙呼兒劈寒木¶
　　　茶竈　　　　　　　　　　(宋/)朱　子¶
仙翁遺石竈宛在水中央飲罷方舟去茶煙裊細香¶
　　　雜詩　　　　　　　　　　(金/)張　建¶
瓦缾擔山泉石鼎煮巖菊燎以松桂枝清芬滿茅屋¶
　　七言絶句¶
　　　春日行近山　　　　　　　(元/)黄鎮成¶
<pb:KR4h0141_WYG_215-4b>¶
門外山童掃落霞問師還只在山家推窗引客雲邊坐¶
自扇風爐煮雪花¶
　　　題扇　　　　　　　　　　(元/)倪　瓚¶
聽雨樓中也自凉偶停筆硯靜焚香君来為煮嵇山茗¶
自洗冰甌仔細甞¶
　　　次韻曹都水　　　　　　　　倪　瓚¶
蕭閒館裏挑燈宿山罽重敷六尺牀隠几翛翛聽夜雨¶
竹林煙羃煮茶香¶
<pb:KR4h0141_WYG_215-5a>¶
　　　　過山家　　　　　　　　　(明/)髙　啟¶
　流水聲中響緯車板橋春暗樹無花風前何處香来近¶
　隔崦人家午焙茶¶
　¶
　¶
　¶
　¶
　¶
<pb:KR4h0141_WYG_215-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百十五¶
