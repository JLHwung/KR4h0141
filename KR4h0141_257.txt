# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.979226
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百五十七
<pb:KR4h0141_WYG_257-1a>¶
　欽定四庫全書¶
御定佩文齋詠物詩選卷二百五十七¶
　　穀類¶
　　　四言古¶
　　　　禾　　　　　　　　　　　(魏/)曹　植¶
　猗猗嘉禾惟穀之精其洪盈箱協穗殊莖昔生周朝今¶
　植魏庭獻之廟堂以昭祖靈¶
　　　　穀　　　　　　　　　　　　曹　植¶
<pb:KR4h0141_WYG_257-1b>¶
　於穆聖皇仁暢惠渥辭獻減膳以服鰥獨和氣致祥時¶
　雨滲漉野草萌變化成嘉穀¶
　　　　華黍　　　　　　　　　　(晉/)束　晳¶
　黮黮重雲習習和風黍華陵顚麥秀丘中靡田不播九¶
　穀斯豐奕奕青霄濛濛甘霤黍發稠華禾挺其秀靡田¶
　不植九穀斯茂無髙不播無下不植芒芒其稼參參其¶
　穡稸我王委充我民食玉燭陽明顯猷翼翼¶
　　　　庭前植稻苗贊　　　　　　(晉/)湛方生¶
<pb:KR4h0141_WYG_257-2a>¶
蒨蒨嘉苗離離階側弱葉繁蔚圎株疎植清流津根輕¶
露濯色¶
　　五言古¶
　　　行官張望補稻畦水歸　　　(唐/)杜　甫¶
東屯大江北百頃平若案六月青稻多千畦碧泉亂挿¶
秧適云已引澑加溉灌更僕往方塘決渠當斷㟁公私¶
各地著浸潤無天旱主守問家臣分明見谿畔芊芊炯¶
翠羽剡剡生銀漢鷗鳥鏡裏來闗山雪邊看秋菰成黑¶
<pb:KR4h0141_WYG_257-2b>¶
米精鑿傳白粲玉粒足晨炊紅鮮任霞散終然添旅食¶
作苦期壯觀遺穗及衆多我倉戒滋蔓¶
　　　遣興　　　　　　　　　　　杜　甫¶
豐年孰云遲甘澤不在早耕田秋雨足禾黍已映道春¶
苗九月交顔色同日老勸汝衡門士勿悲尚枯槁時來¶
展材力先後無醜好但訝鹿皮翁忘機對芳草¶
　　　東坡　　　　　　　　　　(宋/)蘇　軾¶
種稻清明前樂事我能數毛空暗春澤鍼水聞好語分¶
<pb:KR4h0141_WYG_257-3a>¶
秧及初夏漸喜風葉舉月明看露上一一珠垂縷秋來¶
霜穗重顚倒相撑拄但聞畦壠間蚱蜢如風雨新舂便¶
入甑玉粒照筐筥我久食官倉紅腐等泥土行當知此¶
味口腹已吾許¶
　　　糴米　　　　　　　　　　　蘇　軾¶
糴米買束薪百物資之市不緣耕樵得飽食殊少味再¶
拜請邦君願受一㕓地知非笑昨夢食力免内愧春秧¶
幾時花夏稗忽已穟悵然撫耒耜誰復識此意¶
<pb:KR4h0141_WYG_257-3b>¶
　　　看刈禾　　　　　　　　　(明/)髙　啟¶
農工亦云勞此日始告成往穫安可後相催及秋晴父¶
子俱在田札札鐮有聲黄雲漸收盡曠望空郊平日入¶
負擔歸謳歌道中行鳥雀亦羣喜下啄飛且鳴今年幸¶
稍豐私廩各已盈如何有貧婦拾穗猶惸惸¶
　　七言古(附長短句/)¶
　　　烏鹽角行　　　　　　　　(宋/)戴復古¶
鳳簫鼉鼓龍鬚笛夜宴華堂醉春色艶歌妙舞蕩人心¶
<pb:KR4h0141_WYG_257-4a>¶
但有歡娯别無益何如邨落捲桐吹能使時人知稼穡¶
邨南邨北聲相續青郊雨後耕黄犢一聲催得大麥黄¶
一聲換得新秧綠人言此角只兒戲孰識古人吹角意¶
田家作勞多怨咨故假聲音召和氣吹此角起東作吹¶
此角田家樂此角上與鄒子之律同宮商合鐘呂形甚¶
朴聲甚古一吹寒谷生禾黍¶
　　　杜伯淵送新米　　　　　　(明/)楊　基¶
山人送我山田米粒粒如霜新可喜雨舂風播落紅芒¶
<pb:KR4h0141_WYG_257-4b>¶
照眼如珠絶糠粃饑腸欲食未敢炊未及秋嘗羞祖禰¶
憶我春來歳方旱焦穂萎苗將槁矣不意兹晨見精□¶
此寳更將何物比終歳勤勞農可念不耕而食余堪恥¶
歸買淞江雪色鱸持向髙堂奉甘㫖¶
　　五言律¶
　　　茅堂檢校收稻　　　　　　(唐/)杜　甫¶
香稻三秋末平田百頃間喜無多屋宇幸不礙雲山御¶
裌侵寒氣嘗新破旅顔紅鮮終日有玉粒未吾慳¶
<pb:KR4h0141_WYG_257-5a>¶
　　　暫往白帝復還東屯　　　　　杜　甫¶
復作歸田去猶殘穫稻功築塲憐穴蟻拾穗許邨童落¶
杵光輝白除芒子粒紅加餐可扶老倉庾慰飄蓬¶
　　　與諸公同出城觀稼　　　　(唐/)白居易¶
老尹醉醺醺來隨年少羣不憂頭似雪但喜稼如雲歳¶
望千倉積秋憐五穀分何人知帝力堯舜正為君¶
　　　田舍　　　　　　　　　　(明/)李　瑋¶
廣陌度秋風田家門巷同藤花金一色豆莢箸雙紅穮¶
<pb:KR4h0141_WYG_257-5b>¶
蓘存生理篝車見歳功茅柴新釀得逼社醉南翁¶
　　　觀稻　　　　　　　　　　(明/)石　沆¶
稻水千區映邨煙幾處斜冷風低起樹輕浪細浮花鳥¶
雀深深圃鳬鷖淺淺沙社歌聲不絶于此見年華¶
　　五言排律¶
　　　秋稼如雲　　　　　　　　(唐/)蔣　防¶
肆目如雲處三田大有秋蔥蘢初滿墅散漫正盈疇稍¶
混從龍勢空同觸石幽紫芒紛羃羃青野澹油油始愜¶
<pb:KR4h0141_WYG_257-6a>¶
倉箱望終無滅裂憂西成知不逺雨露復何酬¶
　　　嘉禾合穎　　　　　　　　(唐/)孟　簡¶
玉燭將成歳封人亦自歌八方霑聖澤異畝發嘉禾共¶
秀芳何逺連莖瑞且多穎低甘露滴影亂惠風過表稔¶
由神化為祥識氣和因知興嗣歳王道舊無頗¶
　　　太和戊申歳大有年詔賜百寮出城觀稼謹書¶
　　　　盛事以俟采詩　　　　　(唐/)白居易¶
清晨承詔命豐歳閱田閭膏雨抽苗足凉風吐穗初早¶
<pb:KR4h0141_WYG_257-6b>¶
禾黄錯落晚稻緑扶疎好入詩家詠宜令史館書散為¶
萬姓食堆作九年儲莫道如雲稼今秋雲不如¶
　　　嘉禾合穎　　　　　　　　(唐/)闕　名¶
天祚皇王徳神呈瑞榖嘉盛時苗特秀證道葉方華氣¶
轉騰佳色雲披映早霞薫風浮合穎湛露淨祥花六穗¶
垂兼倒孤莖嫋復斜影同唐叔獻稱慶比周家¶
　　七言律¶
　　　西明寺威公盆池新稻　　　(唐/)唐彦謙¶
<pb:KR4h0141_WYG_257-7a>¶
為笑江南種稻時露蟬鳴後雨霏霏蓮盆積潤分畦小¶
藻井垂隂擢秀稀得地又生金粟界結根仍對水田衣¶
支公尚有三吳思更使幽人憶釣磯¶
　　　六月六日雨後過嶽廟遊從封寺觀稼席上¶
　　　　　　　　　　　　　　　(宋/)韓　琦¶
暑雨頻經信宿休近郊方出釋潛憂雖妨麥始三停穫¶
且見苗知一半收神嶽怖民藏電雹老松憑寺偃蛟虬¶
佳遊况遇從豐䜟好飭千倉待有秋¶
<pb:KR4h0141_WYG_257-7b>¶
　　　觀稼　　　　　　　　　　　韓　琦¶
一夕甘滋起瘁田陡回灾沴作豐年便晴惟恐禾生耳¶
將熟偏宜穀捺弮雲退不畱驅旱迹氣清渾露已秋天¶
老翁豈獨同民樂更覺詩豪似有權¶
　　　端孺糴米龍川得粳糯數十斛以歸作詩調之¶
　　　　　　　　　　　　　　　(宋/)唐　庚¶
倒拔孤舟入瘴煙歸來百斛瀉豐年炊香未數神江白¶
釀滑偏宜佛跡泉飽去定知頻夢與醉中何至便妨禪¶
<pb:KR4h0141_WYG_257-8a>¶
憑君為比長安米看直公車牘幾千¶
　　　丹陽道中觀稼　　　　　　(元/)張　雨¶
行遍山東黄葉邨縱横草路細難分荒雞户暗蠨蛸月¶
落鴈天粘䆉稏雲下澤車傍懸酒榼延陵祠畔讀碑文¶
空山更覓牛羊徑入獸依然不亂羣¶
　　　秋穫喜晴　　　　　　　　(明/)黄　佐¶
農事初成樂事繁即看雲水接平原巾車道上黄迷壟¶
社鼓聲中綠滿尊十里斷霞明鴈鶩半林斜照散雞豚¶
<pb:KR4h0141_WYG_257-8b>¶
豐年有願緣憂國擊壤今聞到處邨¶
　　　米花　　　　　　　　　　(明/)盛　彧¶
吳下孛婁傳舊俗人間兒女卜清時釡香雲陣衝花瓣¶
火烈春聲繞竹枝翻笑絶糧驚雨粟還疑煮豆泣然萁¶
一年休咎何湏問且醉樽前金屈巵¶
　　七言絶句¶
　　　禾熟　　　　　　　　　　(宋/)孔平仲¶
百里西風禾黍香鳴泉落竇穀登塲老牛粗了耕耘債¶
<pb:KR4h0141_WYG_257-9a>¶
齧草坡頭卧夕陽¶
　　　房陵　　　　　　　　　　(宋/)陳　造¶
夏田少雨富來牟多雨何妨穡事秋已戒日供皮子麪¶
更教晚稻飽霜收¶
　　　早行　　　　　　　　　　(宋/)陳與義¶
露侵駝褐曉寒輕星斗闌干分外明寂寞小橋和夢過¶
稻田深處草蟲鳴¶
　　　豐年謡　　　　　　　　　(宋/)王　炎¶
<pb:KR4h0141_WYG_257-9b>¶
滿箔春蠶得繭絲家家機杼換新衣五風十雨天時好¶
又見西郊稻秫肥¶
　　　其二¶
洞丁猺户盡歸耕篁竹無人弄寸兵要識二天恩德廣¶
黄雲千里見秋成¶
　　　其三¶
睡鴨陂塘水漫流離離禾稼滿平疇共言官府催科緩¶
飽飯渾家百不憂¶
<pb:KR4h0141_WYG_257-10a>¶
　　　東門外觀刈熟民間租米船相銜入城喜作¶
　　　　　　　　　　　　　　　(宋/)范成大¶
潮到靈橋綠繞船海邊力穡屢豐年淡青山色深黄稻¶
恰似胥門九月天¶
　　　春日田園雜興　　　　　　　范成大¶
吉日初開種稻包南山雷動雨連宵今年不欠秧田水¶
新漲看看拍小橋¶
　　　晚春田園雜興　　　　　　　范成大¶
<pb:KR4h0141_WYG_257-10b>¶
湔裠水滿菉蘋洲上巳微寒懶出遊薄暮蛙聲連曉閙¶
今年田稻十分秋¶
　　　秋日田園雜興　　　　　　　范成大¶
秋來只怕雨垂垂甲子無雲萬事宜穫稻畢工隨曬穀¶
直須晴到入倉時¶
　　　其二　　　　　　　　　　　范成大¶
新築場泥鏡面平家家打稻趂霜晴笑歌聲裏輕雷動¶
一夜連耞響到明¶
<pb:KR4h0141_WYG_257-11a>¶
　　　　書館即事　　　　　　　　(元/)黄　庚¶
　煙拖野色入書窗一畈平田隔草塘暮雨初收新水滿¶
　藕花香雜稻花香¶
　　　　一峰雲外菴　　　　　　　(元/)僧惟則¶
　平田水語稻花香半解羅衣受晚凉景物雙清秋正好¶
　亂山雲外又斜陽¶
　　　　秋日即事詩三章送元輔張羅山(錄一/)¶
　　　　　　　　　　　　　　　　(明/)世　宗¶
<pb:KR4h0141_WYG_257-11b>¶
　拂暑金風動衮裳滿天商吹送新凉農家萬寶收成後¶
　十里遥聞禾黍香¶
　　　　送汪伯昭遊白門伯昭將自京口至棲霞寺因¶
　　　　　憶舊遊走筆得四絶(錄一/)　(明/)李流芳¶
　紫藤峰下麓公房松户隂隂嶺月凉若到都門宜曉騎¶
　姚坊廿里稻花香¶
　¶
御定佩文齋詠物詩選巻二百五十七¶
