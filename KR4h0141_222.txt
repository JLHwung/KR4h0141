# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.018561
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百二十二
<pb:KR4h0141_WYG_222-1a>¶
　欽定四庫全書¶
御定佩文齋詠物詩選巻二百二十二¶
　　火類¶
　　　五言古¶
　　　　詠火　　　　　　　　　　(齊/)王　融¶
　氷容慚逺鑑水質謝明輝是照相思夕早望行人歸¶
　　　　逺㸔放火　　　　　　　　(梁/)庾肩吾¶
　風前細塵起月裏黑煙生發燄㸔喬木侵光識逺城¶
<pb:KR4h0141_WYG_222-1b>¶
　　　　夜燒松明火　　　　　　　(宋/)蘇　軾¶
　歲暮風雨交客舎凄薄寒夜燒松明火照室紅龍鸞快¶
　燄初煌煌碧煙稍團團幽人忽富貴蕙帳芬椒蘭珠煤¶
　綴屋角香&KR2215;流銅盤坐㸔十八公俯仰灰燼殘齊奴朝¶
　㸑蠟萊公夜長歎海康無此物燭盡更未闌¶
　　　　雲龍山觀燒得雲字　　　　　蘇　軾¶
　丁女真水妃寒山便火耘隕霜知已殺坯户聽初焚束¶
　縕方熠燿敲石俄氤氳落點甘泉烽横煙楚塞氛窮蛇¶
<pb:KR4h0141_WYG_222-2a>¶
上喬木潛蛟躡浮雲驚飛墮傷雁狂走迷癡麏谷蟄起¶
蜩燕山妖竄䕫羵野竹爆逸響幽桂飄清芬散同秋照¶
蠏快若夏燎蚊火牛入燕壘燧象奔呉軍喧騰井陘口¶
萬馬皆朱幩揺曵驪山隂諸姨爛紅帬方隨長風巻忽¶
值絶澗分我本山中人習見匪獨聞偶從二三子來訪¶
張隱君君家亦何有物象移朝曛把酒㸔飛燼空庭落¶
繽紛行觀農事起畦壠如纈紋細雨發春穎嚴霜倒秋¶
蕡始知一炬力洗盡狐兔羣¶
<pb:KR4h0141_WYG_222-2b>¶
　　七言古¶
　　　夜光篇　　　　　　　　　(唐/)王冷然¶
遊人夜到汝陽間夜色溟濛不解顔誰家暗起寒山燒¶
因此明中得見山山頭山下須臾滿歴險縁深無暫斷¶
焦聲散著羣樹鳴炎氣傍林一川煖是時西北多海風¶
吹上連天光更雄濁煙熏月黑髙焰爇雲紅初謂煉丹¶
仙竈裏還疑鑄劒神谿中劃為飛電來照物乍作流星¶
併上空西山無艸光巳滅東頂熒熒猶未絶沸湯空谷¶
<pb:KR4h0141_WYG_222-3a>¶
數道水融盡隂崖㡬年雪兩京貧病若為居四壁皆成¶
鑿照餘未得貴遊同秉燭惟将半影借披書¶
　　　徐使君分新火　　　　　　(宋/)蘇　軾¶
臨臯亭中一危坐三月清明改新火溝中枯木應笑人¶
鑽灼不燃誰似我黄州使君憐久病分我五更紅一朶¶
從來破釡躍江魚只有清詩嘲飯顆起携蠟炬繞空屋¶
欲事煎烹無一可為公分作無盡燈照破十方昏暗鎖¶
　　五言律¶
<pb:KR4h0141_WYG_222-3b>¶
　　　晩上南山觀燒　　　　　　(元/)范　梈¶
渡口向寥闃夕暉生翠屏隨風初繞電翳霧忽如星鳥¶
獸蒸宜遁柴扉照不扃閩都春始過雨洗合重青¶
　　七言律¶
　　　松枝火　　　　　　　　　(元/)謝宗可¶
蘚骨誰教劫火侵欲将春意破窮隂鱗髯光動紅雲起¶
膏液香融紫霧深餘燼尚畱霜後節殘灰難滅歲寒心¶
有時燄起隨風轉猶似蒼龍澗底吟¶
<pb:KR4h0141_WYG_222-4a>¶
　　　寒火　　　　　　　　　　(明/)朱之蕃¶
騰空烈焰挾灰飛望裏熒煌煖氣微禪性定餘傳指滅¶
客心燃後御風歸烹來石髓凉侵齒著盡霓裳冷切闈¶
入火化人元不爇徒勞炙手借炎威¶
　　六言絶句¶
　　　集王摩詰書語　　　　　　(元/)張　雨¶
夜深童僕靜默月明輞水淪漣獨與山僧飯訖寒林逺¶
火初然¶
<pb:KR4h0141_WYG_222-4b>¶
　　七言絶句¶
　　　春燒　　　　　　　　　　(元/)張　雨¶
日落山前野燒生白茅黄葦地初晴明朝却賦雉帶箭¶
呼酒岡頭㸔火城¶
　　　蚤至闕下候朝　　　　　　(明/)髙　啟¶
月明立傍御溝橋半啟宮門未放朝騶吏忽傳丞相至¶
火城如晝曉寒銷¶
　　　故山春日　　　　　　　　(明/)楊　基¶
<pb:KR4h0141_WYG_222-5a>¶
　梨花兩枝春可憐下馬折花山逕邉山中人家改新火¶
　隔樹吹來榆柳煙¶
　¶
　¶
　¶
　¶
　¶
　¶
<pb:KR4h0141_WYG_222-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百二十二¶
