# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.351603
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百三十四
<pb:KR4h0141_WYG_234-1a>¶
　欽定四庫全書¶
御定佩文齋詠物詩選卷二百三十四¶
　　僧類¶
　　　五言古¶
　　　　赤谷安禪師塔　　　　　　(唐/)盧照鄰¶
　獨坐巖之曲悠然無俗氛酌酒呈丹桂思詩贈白雲煙¶
　霞朝晚聚猿鳥嵗時聞水華競秋色山翠含夕曛髙談¶
　十二部細覈五千文如如數冥昧生生理氤氲古人有¶
<pb:KR4h0141_WYG_234-1b>¶
　糟粕輪扁情未分且當事芝术從吾所好云¶
　　　　還山貽湛法師　　　　　　(唐/)孟浩然¶
　幼聞無生理常欲觀此身心跡罕兼遂﨑嶇多在塵晚¶
　途歸舊壑偶與支公鄰導以微妙法結為清淨因煩惱¶
　業頓捨山林情轉殷朝來問疑義夕話得清真墨妙稱¶
　古絶詞華驚世人禪房閉虚静花藥連冬春平石藉琴¶
　硯落泉灑衣巾欲知㝠滅意朝夕海鷗馴¶
　　　　贈僧崖公　　　　　　　　(唐/)李　白¶
<pb:KR4h0141_WYG_234-2a>¶
昔在朗陵東學禪白睂空大地了鏡徹廻旋寄輪風攬¶
彼造化力持為我神通晚謁太山君親見日没雲中夜¶
卧山月拂衣逃人羣授余金仙道曠刼未始聞冥機發¶
天光獨朗謝垢氛虛舟不繫物觀化遊江濆江濆遇同¶
聲道崖乃僧英說法動海嶽遊方化公卿手秉玉麈尾¶
如登白樓亭微言注百川亹亹信可聽一風鼓羣有萬¶
籟各自鳴啟閉八窗牗託宿掣電霆自言歴天台摶壁¶
躡翠屏凌兢石橋去恍惚入靑冥昔往今來歸絶景無¶
<pb:KR4h0141_WYG_234-2b>¶
不經何日更携手乘杯向蓬瀛¶
　　　送通禪師還南陵隱静寺　　　李　白¶
我聞隱静寺山水多竒蹤巖種朗公橘門深杯渡松道¶
人制猛虎振錫還孤峯他日南陵下相期谷口逄¶
　　　贈宣州靈源寺仲濬公　　　　李　白¶
敬亭白雲氣秀色連蒼梧下暎雙谿水如天落鏡湖此¶
中積龍象獨許濬公殊風韻逸江左文章動海隅觀心¶
同水月解領得明珠今日逄支遁髙談出有無¶
<pb:KR4h0141_WYG_234-3a>¶
　　　贈僧行融　　　　　　　　　李　白¶
梁有湯惠休常從鮑照遊峩嵋史懷一獨暎陳公出卓¶
絶二道人結交鳳與麟行融亦俊發吾知有英骨海若¶
不隱珠驪龍吐明月大海乘虛舟隨波任安流賦詩旃¶
檀閣縱酒鸚鵡洲待我適東越相攜上白樓¶
　　　送恂上人還吳　　　　　　(唐/)儲光羲¶
洛城本天邑洛水即天池君王旣行幸法子復來儀虚¶
室香花滿清川楊柳垂乘閒道歸去逺意誰能知¶
<pb:KR4h0141_WYG_234-3b>¶
　　　贈霈禪師　　　　　　　　(唐/)皇甫曾¶
南嶽滿湘源吾師經利渉身歸沃洲老名與支公接淨¶
敎傳荆吳道縁正漁獵觀空色不染對鏡心自愜室中¶
人寂寞門外山稠疊天台積幽夢早晚當負笈¶
　　　贈江華長老　　　　　　　(唐/)柳宗元¶
老僧道機熟黙語心皆寂去嵗别舂陵㳂流此投跡空¶
室無侍者巾屨唯挂壁一飯不願餘跏趺便終夕風窗¶
疎竹響露井寒松滴偶地即安居滿庭芳草積¶
<pb:KR4h0141_WYG_234-4a>¶
　　　夏日謁智逺禪師　　　　　(唐/)孟　郊¶
吾師當幾祖說法云無空禪心三界外宴坐天地中院¶
靜鬼神去身與草木同因知䕶王國滿鉢盛毒龍斗藪¶
塵埃衣謁師見眞宗何必千萬刼瞬息去樊籠盛夏火¶
為日一堂十月風不得為弟子名姓掛儒宫¶
　　　贈道月上人　　　　　　　　孟　郊¶
僧貎淨無㸃僧衣寧綴華尋常晝日行不使身影斜飯¶
术煑松柏坐山邀雲霞欲知禪隱髙緝薜為袈裟¶
<pb:KR4h0141_WYG_234-4b>¶
　　　送清逺上人歸楚山舊寺　　　孟　郊¶
波中出吳境霞際登楚岑山寺一别來雲蘿三改隂詩¶
誇碧雲句道證青蓮心應笑泛萍者不知松隱深¶
　　　送元亮師　　　　　　　　　孟　郊¶
蘭泉滌我襟杉月棲我心茗啜綠淨花經誦清柔音何¶
處笑為别淡情愁不侵¶
　　　送淡公　　　　　　　　　　孟　郊¶
江南邑中寺平地生勝山開元吳語僧律韻髙且閒妙¶
<pb:KR4h0141_WYG_234-5a>¶
樂谿岸平桂榜復往還樹石相鬭生紅綠各異顔風味¶
我遥憶新竒師獨攀¶
　　　題道宗上人十韻　　　　　(唐/)白居易¶
如來說偈讃菩薩著論議是故宗律師以詩為佛事一¶
音無差别四句有詮次欲使第一流皆知不二義精潔¶
沾戒體閒淡藏禪味從容恣語言縹緲離文字旁延邦¶
國彦上逹王公貴先以詩句牽後令入佛智人多愛師¶
句我獨知師意不似休上人空多碧雲思¶
<pb:KR4h0141_WYG_234-5b>¶
　　　題天竺南院贈閒元旻清四上人¶
　　　　　　　　　　　　　　　　白居易¶
雜芳澗草合繁綠巖樹新山深景候晚四月有餘春竹¶
寺過微雨石徑無纎塵白衣一居士方袍四道人地異¶
佛國土人非俗交親城中山下别相送亦殷勤¶
　　　贈别宣上人　　　　　　　　白居易¶
上人處世界清淨何所似似彼白蓮花在水不著水性¶
眞悟泡幻行潔離塵滓修道來幾時身心俱到此嗟予¶
<pb:KR4h0141_WYG_234-6a>¶
牽世網不得長依止離念與碧雲秋來朝夕起¶
　　　梵天寺見僧守詮小詩清逺可愛次韻¶
　　　　　　　　　　　　　　　(宋/)蘇　軾¶
但聞煙外鐘不見煙中寺幽人行未巳草露濕芒屨唯¶
應山頭月夜夜照來去¶
　　　送金山鄉僧歸蜀開堂　　　　蘇　軾¶
撞鐘浮玉山迎我三千指衆中聞謦欬未語知鄉里我¶
非箇中人何以黙識子振衣忽歸去隻影千山裏涪江¶
<pb:KR4h0141_WYG_234-6b>¶
與中泠共此一味水氷盤薦琥珀何似糖霜羙¶
　　　送僧定觀歸　　　　　　　(元/)黄清老¶
詩僧百丈來復作五臺别丁然振金錫桂子落秋雪山¶
空白雲閒風息萬籟滅相思何處無江湖一眀月¶
　　　賡僧韻　　　　　　　　　(明/)太　祖¶
天台五百尊方寸皆明月月影彌千江何曾有暫歇為¶
斯妙用通今古長不滅昔當懸挂時誠非凡可越住世¶
及應眞幾度阿僧劫假錫作梯航泛海濤如雪一旦杳¶
<pb:KR4h0141_WYG_234-7a>¶
無踪暫與沙門别儵忽羣禪中孰能為機泄禪心曠無¶
跡如海亦何竭僧本具他心宗門常合轍¶
　　　送僧歸越中　　　　　　　(明/)王　偁¶
錫挑龍河雲衣帯越谿雨說法方西來隨緣復東去松¶
枝偃故房柏子落庭樹從此上方遥人間但凝佇¶
　　　吳中普門長老乞語　　　　(明/)楊循吉¶
普門在何處莫向海中尋只此吳城中便有紫竹林古¶
以水與月而贊白衣士舉頭即見月掘地即得水樸哉¶
<pb:KR4h0141_WYG_234-7b>¶
明長老今往住普門濟度説已盡我復將何言雖然無¶
可言願且舉水月月在水中明此理分明説¶
　　　答松上人過訪不值　　　　(明/)吳鼎芳¶
孤踪石上雲飄忽本無住門外即青山一瓢向何處離¶
心寄春草柔艷欲飛去引領生白煙花落秖陀樹¶
　　　清凉菴贈僧　　　　　　　(明/)范　汭¶
芒鞋定逺近天路臨蒼蒼結宇久未了種松新已長平¶
池託空影斷壁飛斜光欲問吾師法吾師法已忘¶
<pb:KR4h0141_WYG_234-8a>¶
　　　寒山訪雪谷師　　　　　　(明/)僧智舷¶
寒山太湖東六月雪埋塢時有天耳師巢居類巢父春¶
秋末半百氣骨自髙古清泉凍連底蹲石怒獅虎此中¶
除梅花無物入巖户¶
　　七言古(附長短句/)¶
　　　别山僧　　　　　　　　　(唐/)李　白¶
何處名僧到水西乘舟㺯月宿涇谿平明别我上山去¶
手攜金策踏雲梯騰身轉覺三天近舉足迴㸔萬嶺低¶
<pb:KR4h0141_WYG_234-8b>¶
謔浪肯居支遁下風流還與逺公齊此度别離何日見¶
相思一夜暝猿啼¶
　　　寄崇梵僧　　　　　　　　(唐/)王　維¶
崇梵僧崇梵僧秋歸覆釡春不還落花啼鳥紛紛亂澗¶
户山窗寂寂閒峽裏誰知有人事郡中遥望空雲山¶
　　　偃師東與韓樽同詣景雲暉上人即事¶
　　　　　　　　　　　　　　　(唐/)岑　參¶
山隂老僧解楞伽潁陽歸客逺相過煙深草濕昨夜雨¶
<pb:KR4h0141_WYG_234-9a>¶
雨後秋風渡漕河空山終日塵事少平郊逺見行人小¶
尚書磧上黄昬鐘别駕渡頭一歸鳥¶
　　　送鴻舉師遊江西　　　　　(唐/)劉禹錫¶
禪客學禪兼學文出山初似無心雲從風卷舒來何處¶
繚繞巴山不得去山州古寺好閒居讀盡龍王宫裏書¶
使君灘頭揀石硯白帝城邊尋野蔬忽然登髙心瞥起¶
又欲浮杯信流水煙波浩淼魚鳥情東去三千三百里¶
荆門峽斷無盤渦湘平漢闊清光多廬山霧開見瀑布¶
<pb:KR4h0141_WYG_234-9b>¶
西江月淨聞漁歌鍾陵八郡多名守半是西方社中友¶
與師相見便談空想得髙齋獅子吼¶
　　　支公詩　　　　　　　　　(唐/)僧皎然¶
支公養馬復養鶴率性無羇多脱畧天生支公與凡異¶
凡情不到支公地得道由來天上仙為僧却下人間寺¶
道家諸子論自然此公唯許逍遥篇山隂詩友喧四座¶
佳句縱横不廢禪¶
　　　臘日遊孤山訪惠勤惠思二僧¶
<pb:KR4h0141_WYG_234-10a>¶
　　　　　　　　　　　　　　　(宋/)蘇　軾¶
天欲雪雲滿湖樓臺眀滅山有無水清石出魚可數林¶
深無人鳥自呼臘日不歸對妻孥名尋道人實自娛道¶
人之居在何許寶雲山前路盤紆孤山孤絶誰肯廬道¶
人有道山不孤紙窗竹屋深自暖擁褐坐睡依團蒲天¶
寒路逺愁僕夫整駕催歸及未晡出山廻望雲木合但¶
見野鶻盤浮圖兹遊淡泊歡有餘到家怳如夢蘧蘧作¶
詩火急追亡逋清景一失後難摹¶
<pb:KR4h0141_WYG_234-10b>¶
　　　送林上人還杭　　　　　　(宋/)僧道潛¶
聚水作一雨多少近逺隨所遭或霑枯荄僅濡浹或入¶
巨海成波濤少林眞風今百紀悵惜至此何蕭條喜君¶
齊志早寂寞同我十載淪芻樵含冲嗜漠不自厭更欲¶
刺口嘗羣餚師門祖席在在有得此失彼良自嘲朅來¶
東南走千里但願刈楚逄翹翹駃浮長川不憚惡陟彼¶
巨巘寧知勞誠專志苦若有相行斷西壤逄英豪金鎚¶
扣天元楗廓玉電激海明珠髙星霜因循共千日誰爾¶
<pb:KR4h0141_WYG_234-11a>¶
使子先行包湖山蜿蜒湖水薄湖上幽人想如昨秋入¶
芙蓉露已漙曉捲簾櫳暑初却明明潭底見行雲謾謾¶
空中聞唳鶴此景從來吾已知異鄉寧羡君先歸由來¶
出處元無隔同看明朝日上時¶
　　　題幻住菴中峯和尚蓮池野亭小像¶
　　　　　　　　　　　　　　　(明/)陳秀民¶
亭前池水生蓮花亭中老禪方結跏雙枝作供淨瓶裏¶
彷彿玉井銜丹霞世上蓮花亦常有玉堂不比丹青手¶
<pb:KR4h0141_WYG_234-11b>¶
水底氷蠶已化龍絶世於今故無偶師是蓮花花是師¶
亭亭淨植湼不緇胸中五色舌上吐爛熳寫出蓮花詞¶
世間物物皆為幻我把斯圖作眞看君不見中峯峰上¶
十丈蓮吹香夜夜到諸天¶
　　　鐔上送僧歸衡山　　　　　(明/)林　鴻¶
上人孤閒似雲鶴十五出家住衡嶽說法能超㝡上乘¶
持心不受羣疑縳世上誰知來去蹤南窺太華北遊嵩¶
衲經雁蕩千峯雪定入峩嵋半夜鐘於今戒臘青松古¶
<pb:KR4h0141_WYG_234-12a>¶
猶泛慈航到東土楊柳舟中九曲雲笋皮笠上三山雨¶
昨夜歸心繞楚天西風杖錫又茫然化龍潭畔清秋别¶
回雁峯頭舊日禪¶
　　　送生明還雪竇　　　　　　(明/)僧智舷¶
殘月在松僧在户犬聲如豹隔松塢霜厚如雪野易風¶
空邨家家門尚杜還山不問幾日程直造雲邊峰頂坐¶
莫想錢塘江北菴琉璃一㸃如螢火¶
　　五言律¶
<pb:KR4h0141_WYG_234-12b>¶
　　　送沙門𢎞景道俊𤣥奘還荆州應制¶
　　　　　　　　　　　　　　　(唐/)李　嶠¶
三乘歸淨域萬騎餞通莊就日離亭近彌天别路長荆¶
南旋杖鉢渭北限津梁何日紆眞果還來入帝鄉¶
　　　送沙門𢎞景道俊𤣥奘還荆州應制¶
　　　　　　　　　　　　　　　(唐/)李　乂¶
初日承歸㫖秋風起贈言漢珠畱道味江璧返真源地¶
出南關逺天廻北斗尊寧知一柱觀却啟四禪門¶
<pb:KR4h0141_WYG_234-13a>¶
　　　陪李侍御訪聰上人禪居　　(唐/)孟浩然¶
欣逄柏臺友共謁聰公禪石室無人到繩牀見虎眠隂¶
崖常抱雪枯澗為生泉出處雖云異同懽在法筵¶
　　　同崔興宗送衡嶽瓊公南歸　(唐/)王　維¶
言從石菌閣新下穆陵關獨向池陽去白雲畱故山綻¶
衣秋日裏洗鉢古松間一施傳心法惟將戒定還¶
　　　送王上人還襄陽　　　　　(唐/)儲光羲¶
朝㸔法雲散知有至人還送客臨伊水行車出故關天¶
<pb:KR4h0141_WYG_234-13b>¶
花滿南國精舎在空山雖復時來去中心長日閒¶
　　　夏日過青龍寺謁操禪師　　(唐/)裴　廸¶
安禪一室内左右竹亭幽有法知不染無言誰敢酬鳥¶
飛爭向夕蟬噪已先秋煩暑自兹適清源何處求¶
　　　晚過盤石寺禮鄭和尚　　　(唐/)岑　參¶
暫詣髙僧話來尋野寺孤岸花藏水碓谿竹暎風爐頂¶
上巢新鵲衣中得舊珠談禪未得去輟櫂且踟蹰¶
　　　謁眞諦寺禪師　　　　　　(唐/)杜　甫¶
<pb:KR4h0141_WYG_234-14a>¶
蘭若山髙處煙霞障幾重凍泉依細石晴雪落長松問¶
法看詩妄觀身向酒慵未能割妻子卜宅近前峯¶
　　　送靈澈上人歸嵩陽蘭若　　(唐/)劉長卿¶
南地隨縁久東林幾嵗空暮山門獨掩春草路難通作¶
梵連松韻焚香入桂叢唯將舊瓶鉢却寄白雲中¶
　　　雲門寺訪靈一上人　　　　　劉長卿¶
所思勞日久惆悵去西東禪客知何在春山到處同獨¶
行殘雪裏相見白雲中請近東林寺窮年事逺公¶
<pb:KR4h0141_WYG_234-14b>¶
　　　秋夜肅公房喜普門上人自陽羨山至¶
　　　　　　　　　　　　　　　　劉長卿¶
山棲久不見林下偶同遊早晚來香積何人住沃洲寒¶
禽驚後夜古木帶髙秋却入千峯去孤雲不可留¶
　　　送方外上人之常州依蕭使君　劉長卿¶
宰臣思得度鷗鳥戀為羣逺客廻飛錫空山卧白雲夕¶
陽孤艇去秋水兩谿分歸共臨川史同飜貝葉文¶
　　　送贇法師往上都　　　　　(唐/)錢　起¶
<pb:KR4h0141_WYG_234-15a>¶
逺近化人天王城指日邊宰官迎說法童子伴隨縁到¶
處花為雨行時杖出泉今宵松月下門閉想安禪¶
　　　送宏志上人歸湖州　　　　(唐/)李嘉祐¶
山林唯樂静行住不妨禪髙月穿松徑殘陽過水田詩¶
從宿世悟法為本師傳能使南人敬修持香火縁¶
　　　送普門上人還陽羨　　　　(唐/)皇甫冉¶
花宫難久别道者憶千燈殘雪入林路深山歸寺僧日¶
光依嫩草泉響滴春氷何用求方便㸔心是一乘¶
<pb:KR4h0141_WYG_234-15b>¶
　　　題昭上人房　　　　　　　　皇甫冉¶
沃洲傳教後百衲老空林慮盡朝昬磬禪隨坐卧心鶴¶
飛湖草迥門掩海雲深地與天台接中峯早晚尋¶
　　　寄淨虚上人初至雲門　　　(唐/)皇甫曾¶
寒蹤白雲裏法侣自提携竹徑通城下松門隔水西方¶
同沃洲去不似武陵迷髣髴心知處髙峯是㑹稽¶
　　　題贈吳門邕上人　　　　　　皇甫曾¶
春山唯一室獨坐草萋萋身寂心成道花閒鳥自啼細¶
<pb:KR4h0141_WYG_234-16a>¶
泉松徑裏返景竹林西晚與門人别依依出虎谿¶
　　　送少㣲上人東南遊　　　　　皇甫曾¶
石橋人不到獨往更迢迢乞食山家少尋鐘野寺遥松¶
門風自掃瀑布雪難消秋夜聞清梵餘音逐海潮¶
　　　冬夕寄青龍寺源公　　　　(唐/)郎士元¶
歛屨入寒竹安禪過漏聲髙松殘子落深井凍㾗生罷¶
磬風枝動懸燈雪屋明何當招我宿乘月上方行¶
　　　送少微上人遊蜀　　　　　(唐/)盧　綸¶
<pb:KR4h0141_WYG_234-16b>¶
瓶鉢繞禪衣連宵宿翠微樹開巴水逺山曉蜀星稀徧¶
識中朝貴多諳外學非何當一傳付道侣願知歸¶
　　　贈衡嶽隱禪師　　　　　　(唐/)李　端¶
舊住衡州寺隨縁偶北來夜禪山雪下朝汲竹門開半¶
偈傳初盡羣生意未廻唯當與樵者杖錫入天台¶
　　　贈海明上人　　　　　　　(唐/)耿　湋¶
來自西天竺持經奉紫微年深梵語變行苦俗流歸月¶
上安禪久苔生出院稀梁間有馴鴿不去復何依¶
<pb:KR4h0141_WYG_234-17a>¶
　　　喜入蘭陵望紫閣峯呈宣上人¶
　　　　　　　　　　　　　　　(唐/)李　益¶
薙草開三徑巢林喜一枝地寛留種竹泉淺欲開池紫¶
閣當疎牗青松入壞籬從今安僻陋蕭相是吾師¶
　　　贈蘭若僧　　　　　　　　(唐/)于　鵠¶
一身禪誦苦灑掃古花宫静室門常閉深蘿夜不通懸¶
燈喬木上鳴磬亂幡中附入髙僧傳長稱二逺公¶
　　　贈行脚僧　　　　　　　　(唐/)戴叔倫¶
<pb:KR4h0141_WYG_234-17b>¶
補衲隨緣住難維塵外蹤木杯能渡水鐵鉢肯降龍到¶
處棲雲榻何年卧雪峯知師歸日近應偃舊房松¶
　　　送暎師歸本寺　　　　　　(唐/)權德輿¶
還歸柳寺去逺逺出人羣苔甃桐花落山窗桂樹薰引¶
泉通絶澗放鶴入孤雲幸許宗雷到清談不易聞¶
　　　送桃巖成上人歸本寺　　　(唐/)嚴　維¶
長老歸縁起桃花憶舊巖清晨雲抱石深夜月籠杉道¶
具門人捧齋糧谷鳥銜餘生願依止文字欲三緘¶
<pb:KR4h0141_WYG_234-18a>¶
　　　送僧法和　　　　　　　　(唐/)戎　昱¶
逹士心無滯他鄉總是家問經翻貝葉論法指蓮花欲¶
契真空義先開智慧芽不知飛錫後何處是恒沙¶
　　　送惟良上人　　　　　　　(唐/)劉禹錫¶
窮巷惟秋草髙僧獨叩門相歡如舊識問法到無言水¶
為風生浪珠非塵可昬悟來皆是道此别不消魂¶
　　　秋日過鴻舉法師寺送歸江陵　劉禹錫¶
學畫長廊遍尋僧一徑幽小池兼鶴淨古木帶蝉秋客¶
<pb:KR4h0141_WYG_234-18b>¶
至茶煙起禽歸講席收浮杯明日去相望水悠悠¶
　　　送供奉定法師歸南安　　　(唐/)楊巨源¶
故鄉南越外萬里碧雲峯經論辭天去香花入海逄鷺¶
濤清梵徹蜃閣化城重心到長安陌交州後夜鐘¶
　　　贈海東僧　　　　　　　　(唐/)張　籍¶
别家行萬里自說過扶餘學得中州語能為外國書與¶
醫收海藻持咒取龍魚更問同來伴天台幾夏居¶
　　　山中贈日南僧　　　　　　　張　籍¶
<pb:KR4h0141_WYG_234-19a>¶
獨向雙峯老松門閉兩涯飜經上蕉葉挂衲落籐花甃¶
石新開井穿林自種茶時逄海南客蠻語問誰家¶
　　　送閩僧　　　　　　　　　　張　籍¶
幾夏京城住今朝獨逺歸修行四分律䕶淨七條衣谿¶
寺黄橙熟沙田紫芋肥九龍潭上路同去客應稀¶
　　　送無相禪師入關　　　　　(唐/)章孝標¶
九衢車馬塵不染了空人暫舍中峯雪應看内殿春齋¶
心無外事定力見前身聖主方崇敎深宜謁紫宸¶
<pb:KR4h0141_WYG_234-19b>¶
　　　寄白頭陀　　　　　　　　(唐/)白居易¶
近見頭陀伴云師老更慵性靈閒似鶴顔狀古於松山¶
裏猶難覔人間豈易逄仍聞移住處太白㝡髙峯¶
　　　贈僧雲棲　　　　　　　　(唐/)張　祜¶
麈尾與笻杖幾年離石壇梵餘林雪後棊罷嶽鐘殘開¶
巻喜先悟潄瓶知早寒衡陽寺前雁今日到長安¶
　　　送僧遊温州　　　　　　　(唐/)朱慶餘¶
夏滿隨所適江湖非繫緣巻經離嶠寺隔葦上秋船水¶
<pb:KR4h0141_WYG_234-20a>¶
落無風夜猿啼欲雨天石門期獨往謝守有遺篇¶
　　　送僧　　　　　　　　　　　朱慶餘¶
客行皆有為師去是閒遊野望攜金策禪棲寄石樓山¶
深松翠冷潭靜菊花秋幾處題青壁袈裟濺瀑流¶
　　　送僧歸天台　　　　　　　(唐/)賈　島¶
辭秦經越過歸寺海西峯石澗雙流水山門九里松曾¶
聞清禁漏却聽赤城鐘妙字研磨講應齊智者蹤¶
　　　送僧遊衡嶽　　　　　　　　賈　島¶
<pb:KR4h0141_WYG_234-20b>¶
心知衡嶽路不怕去人稀船裏猶鳴磬谿頭自曝衣有¶
家從小别無寺不言歸料得逄寒往當禪雪滿扉¶
　　　送僧　　　　　　　　　　　賈　島¶
大内曾持論天南化俗行舊房山雪在春草嶽陽生曉¶
了蓮經義堪任寶蓋迎王侯皆䕶法何寺講鐘鳴¶
　　　寄無可上人　　　　　　　　賈　島¶
僻寺多髙樹凉天憶重遊磬過溝水盡月入草堂秋穴¶
蟻苔㾗静藏蟬柏葉稠名山思徧往早晚到嵩丘¶
<pb:KR4h0141_WYG_234-21a>¶
　　　送天台僧　　　　　　　　　賈　島¶
逺夢歸華頂扁舟背嶽陽寒蔬修淨食夜浪動禪牀雁¶
過孤峯曉猿啼一樹霜身心無别念餘習在詩章¶
　　　送厲宗上人　　　　　　　　賈　島¶
擁䇿背岷峩終南雨雪和潄泉秋鶴至禪樹夜猿過髙¶
頂白雲盡前山黄葉多㑹吟廬嶽上月動九江波¶
　　　送去華法師　　　　　　　　賈　島¶
在越居何寺東南水路歸秋江洗一鉢寒日曬三衣黙¶
<pb:KR4h0141_WYG_234-21b>¶
聽鴻聲盡行看葉影飛囊中無寶貨船户夜扃稀¶
　　　贈然上人　　　　　　　　(唐/)周　賀¶
竹庭瓶水新深稱北窗人講罷見黄葉詩成尋舊隣錫¶
隂迷坐石池影露齋身苦作南行約勞生始問津¶
　　　奉寄安國大師兼簡子蒙　　(唐/)李商隱¶
憶奉蓮花坐兼聞貝葉經巖光分蠟屐澗響入銅瓶日¶
下徒推鶴天涯正對螢魚山羨曹植眷屬有文星¶
　　　送太昱禪師　　　　　　　(唐/)許　渾¶
<pb:KR4h0141_WYG_234-22a>¶
禪牀深竹裏心與徑山期結社多髙客登壇盡小師早¶
秋歸寺逺新雨上灘遲别後江雲碧南齋一首詩¶
　　　白馬寺不出院僧　　　　　　許　渾¶
禪心空已寂世路任多岐到院客長見閉關人不知寺¶
喧聽講絶廚逺送齋遲牆外洛陽道東西無盡時¶
　　　贈僧　　　　　　　　　　　許　渾¶
心法本無住流沙歸復來錫隨山鳥動經附海船回洗¶
足柳遮寺坐禪花委苔惟將一童子又欲上天台¶
<pb:KR4h0141_WYG_234-22b>¶
　　　送無夢道人先歸甘露寺　　　許　渾¶
飄飄隨晚浪杯影入鷗羣萍凍千船雪巖隂一寺雲夜¶
燈江北見寒磬水西聞鶴嶺煙霞在歸期不羨君¶
　　　寄西嶽白石僧　　　　　　(唐/)馬　戴¶
挂錫中峯上經行蹋石梯雲房出定後嶽月在池西峭¶
壁殘霞照欹松積雪齊年年著山屐曾得到招提¶
　　　寄終南眞空禪師　　　　　　馬　戴¶
閒想白雲外了然清淨僧松門山半寺雨夜佛前燈此¶
<pb:KR4h0141_WYG_234-23a>¶
境可長往浮生自不能一從林下别瀑布幾成氷¶
　　　贈别空公　　　　　　　　　馬　戴¶
雲門秋却入微徑久無人後夜中峯月空林百衲身寂¶
寥寒磬盡盥潄瀑泉新履跡誰相見松風掃石塵¶
　　　送禪師　　　　　　　　　(唐/)薛　能¶
寒空孤鳥度落日一僧歸近寺路聞梵出郊風滿衣歩¶
搖瓶浪起盂戞磬聲微還坐棲禪所荒山月照扉¶
　　　寄石橋僧　　　　　　　　(唐/)項　斯¶
<pb:KR4h0141_WYG_234-23b>¶
逄師入山日道在石橋邊别後何人見秋來幾處禪谿¶
中雲隔寺夜半雪添泉生有天台約知無却出縁¶
　　　贈越僧嶽雲　　　　　　　(唐/)温庭筠¶
世機消已盡巾履亦飄然一室故山月滿瓶秋澗泉禪¶
庵過微雪鄉寺隔寒煙應共白蓮客相期松桂前¶
　　　其二¶
蘭亭舊都講今日意如何有樹開深院無塵到淺莎僧¶
居隨處好人事出門多不及新春鳥年年鏡水波¶
<pb:KR4h0141_WYG_234-24a>¶
　　　秋宿詩僧雲英房因贈　　　(唐/)杜荀鶴¶
賈島憐無可都縁數句詩君雖是後輩我謂過當時谿¶
浪和星動松隂帯鶴移同吟到明坐此道淡誰知¶
　　　寄石湓清越上人　　　　　(唐/)方　干¶
寺處惟髙僻雲生石枕前静吟因得句獨夜不妨禪窗¶
接停猿樹巖飛浴鶴泉相思有書札俱倩獵人傳¶
　　　贈江南僧　　　　　　　　　方　干¶
忘機室亦空禪與沃洲同唯有半庭竹能生竟日風思¶
<pb:KR4h0141_WYG_234-24b>¶
山海月上出定印香終繼後傳衣者還須立雪中¶
　　　送鏡空上人遊江南　　　　　方　干¶
去住如雲鶴飄然不可留何山逄後夏一食在孤舟細¶
雨蓮塘晚疎蟬橘岸秋應懷舊谿月夜過石窗流¶
　　　題雪竇禪師　　　　　　　　方　干¶
飛泉濺禪石瓶注亦生苔海上山不淺天邊人自來度¶
年隨檜柏獨夜任風雷獵者聞疎磬知師入定回¶
　　　題碧谿山禪老　　　　　　　方　干¶
<pb:KR4h0141_WYG_234-25a>¶
師歩有雲隨師情唯鶴知蘿迷收&KR1637;路雪隔出溪時竹¶
狖窺沙井巖禽停檜枝由來傲卿相卧稳答書遲¶
　　　贈瑪瑙山禪者　　　　　　　方　干¶
芿草不停獸因師山更靈邨林朝乞食風雨夜開扃井¶
味兼松粉雲根著淨瓶塵勞如醉夢對此暫能醒¶
　　　送日東僧遊天台　　　　　(唐/)楊　䕫¶
一瓶離日外行指赤城中去自重雲下來從積水東攀¶
蘿躋石徑挂錫憇松風迴首鷄林道惟應夢想通¶
<pb:KR4h0141_WYG_234-25b>¶
　　　聞仰山禪師往曹谿因贈　　(唐/)張　喬¶
曹谿松下路猿鳥重相親四海求𤣥理千峯繞定身異¶
花天上墮靈草雪中春自惜經行處焚香禮舊真¶
　　　贈敬亭清越上人　　　　　　張　喬¶
海上獨隨縁歸來二十年久閒時得句漸老不離禪砌¶
木欹臨水窗峰直倚天猶期向雲裏别掃石牀眠¶
　　　上柏梯寺懷舊僧　　　　　(唐/)司空圖¶
雲根禪客居皆説舊吾廬松日明金像苔龕響木魚依¶
<pb:KR4h0141_WYG_234-26a>¶
棲應不阻名利本來疎縱有人相問林間懶拆書¶
　　　贈信羙寺岑上人　　　　　　司空圖¶
廵禮諸方遍湘南頻有縁焚香老山寺乞食向江船紗¶
碧籠名畫燈寒照淨禪我能來永日蓮漏滴寒泉¶
　　　贈圓昉公　　　　　　　　　司空圖¶
天階讓紫衣冷格鶴猶卑道勝嫌名出身閒覺老遲晚¶
香延宿火寒磬度髙枝每說長松寺他年與我期¶
　　　送僧歸江東　　　　　　　(唐/)崔　塗¶
<pb:KR4h0141_WYG_234-26b>¶
坐徹秦城夏行登越客船去留那有著語黙不離禪葉¶
擁臨闗路霞明近海天更尋同社侣應得虎溪邊¶
　　　送僧歸天竺　　　　　　　　崔　塗¶
忽憶曾棲處千峯近沃洲别來秦樹老歸去海門秋汲¶
帯寒汀月禪鄰賈客舟遥知清興愜不厭石林幽¶
　　　晚次修路僧　　　　　　　　崔　塗¶
平盡不平處尚嫌功未深應難將世路便得稱師心髙¶
鳥下殘照白煙生逺林更聞清磬發聊喜緩塵襟¶
<pb:KR4h0141_WYG_234-27a>¶
　　　贈休糧僧　　　　　　　　　崔　塗¶
聞鐘獨不齋何事更關懷静少人過院閒從草上堦生¶
臺無鳥下石路有雲埋為憶禪中舊時遊夢百崖¶
　　　青龍寺贈雲顥法師　　　　(唐/)曹　松¶
紫檀衣且香春殿日尤長此地開新講何山鏁舊房僧¶
名喧北闕祖印續南方莫惜青蓮喻秦人聽未忘¶
　　　送徳輝禪師　　　　　　　　曹　松¶
天涯縁事了又造石霜微不以千峯險唯將獨影歸有¶
<pb:KR4h0141_WYG_234-27b>¶
為嫌假佛無境是真機到後流沙錫何時更有飛¶
　　　貽住山僧　　　　　　　　　曹　松¶
罷講廵巖塢無窮得野情臘髙猶伴鹿夏滿不歸城雲¶
朶縁崖發峯隂截水清自然雙洗耳惟任白毫生¶
　　　寄崇聖寺僧　　　　　　　　曹　松¶
不醉秦中酒㝠心只似師望山吟過日伴鶴立多時溝¶
逺流聲細林寒緑色遲菴西蘿月夕重得語空期¶
　　　送雲卿上人遊安南　　　　(唐/)李　洞¶
<pb:KR4h0141_WYG_234-28a>¶
春往海南邊秋聞半夜禪鯨吞洗鉢水犀觸㸃燈船島¶
嶼分諸國星河共一天長安却回日松偃舊房前¶
　　　送逺上人　　　　　　　　　李　洞¶
海嶽兩無邊去來都偶然齒因吟後冷心向静中圓蟲¶
網花間井鴻鳴雨後天葉書歸舊寺應附載鐘船¶
　　　錦城秋寄懷宏播上人　　　　李　洞¶
極頂雲兼凍孤城露洗初共辭嵩少雪久絶貝多書逺¶
照雁行細寒條狖挂虛分泉煎月色憶就茗林居¶
<pb:KR4h0141_WYG_234-28b>¶
　　　寄太白禪師　　　　　　　(唐/)張　蠙¶
何年萬仭頂獨有坐禪僧客上應無路人傳或見燈齋¶
廚惟有橡講石任生藤遥想東林社如師誰復能¶
　　　贈可論上人　　　　　　　　張　蠙¶
師敎本於空流來不自東修從多刼後行出衆人中衲¶
冷湖山雨幡輕海甸風遊吳累夏講還與虎谿同¶
　　　贈著上人　　　　　　　　(唐/)唐　球¶
掩門江上住盡日更無為古木坐禪處殘星鳴磬時水¶
<pb:KR4h0141_WYG_234-29a>¶
澆氷滴滴珠數落纍纍自有閒行伴青藤杖一枝¶
　　　寄楚瓊上人　　　　　　　(唐/)李咸用¶
遥知無事日静對五峯秋鳥隔寒煙語泉和夕照流凭¶
欄疎磬盡瞑目逺雲收幾句出人意風髙白雪浮¶
　　　雲居長老　　　　　　　　(唐/)王貞白¶
巘路躡雲上來叅出世僧松髙半巖雪竹覆一谿氷不¶
說有為法非傳無盡燈了然方寸内應祇見南能¶
　　　訪澄上人　　　　　　　　(唐/)李　中¶
<pb:KR4h0141_WYG_234-29b>¶
尋師來静境神骨覺清凉一餉逄秋雨相留坐竹堂石¶
渠堆敗葉莎砌咽寒螿話到南能㫖怡然萬慮忘¶
　　　寄暹上人　　　　　　　　(唐/)孟　貫¶
聞罷城中講來安頂上禪夜燈明石室清磬出巖泉欲¶
訪慙多事相辭恨隔年終期息塵慮接話虎谿邊¶
　　　送僧歸富春　　　　　　　(唐/)鄭　巢¶
憶過僧禪處遥山抱竹門古房關蘚色秋徑掃潮㾗石¶
静聞泉落沙寒見鶴飜終當從此望更與道人言¶
<pb:KR4h0141_WYG_234-30a>¶
　　　送琇上人　　　　　　　　　鄭　巢¶
古殿焚香外清羸坐石稜茶煙開瓦雪鶴跡上潭氷孤¶
磬侵雲動靈山隔水登白雲歸意逺舊寺在廬陵¶
　　　贈蠻僧　　　　　　　　　　鄭　巢¶
南海何年過中林一磬㣲病逄秋雨發心逐暮潮歸久¶
卧前山寺猶縫故國衣近來慵歩履石蘚滿柴扉¶
　　　懷贈操禪師　　　　　　　(唐/)李建勲¶
嘗隱曹谿子龕居靣碧嵩杉松新夏後雨雹夜禪中道¶
<pb:KR4h0141_WYG_234-30b>¶
匪因經悟心能向物空秋來得音信又在剡山東¶
　　　贈幻羣法師　　　　　　　(唐/)僧清塞¶
北京從别後南越幾聽砧住久白髭出講長黄葉深香¶
連鄰舍像磬徹逺巢禽寂寞應關道何人見此心¶
　　　送秘上人遊京　　　　　　(唐/)僧皎然¶
共君方異路山伴與誰同日冷行人少時清古鎮空暖¶
瓶和雪水鳴錫帶江風撩亂終南色遥應入夢中¶
　　　贈圭峯禪師　　　　　　　(唐/)僧無可¶
<pb:KR4h0141_WYG_234-31a>¶
絶壑禪牀底泉分落石層霧交髙頂草雲隱下方燈朝¶
滿傾心客谿連學道僧半旬持一食此事有誰能¶
　　　送僧遊西域　　　　　　　(唐/)僧處黙¶
一盂兼一錫祇此度流沙野性難為客禪心即是家寺¶
投雲嶠雪路入曉天霞自說遊諸國回應嵗月賖¶
　　　寧公新拜首座因贈　　　　(宋/)王禹偁¶
著書新奏御優詔及禪扉首座名雖貴家山老未歸磬¶
聲寒繞枕塔影静侵衣終憶西湖上秋風白鳥飛¶
<pb:KR4h0141_WYG_234-31b>¶
　　　僧可真東歸因謁范蘇州　　(宋/)梅堯臣¶
姑蘇臺畔去雲壑付清機野策過寒水山童䕶衲衣松¶
門正投宿竹笠帯餘暉誰愛杼山句使君應姓韋¶
　　　送長吉上人　　　　　　　(宋/)林　逋¶
囊集暮雲篇行行肯廢禪青山買未暇朱闕去隨縁茗¶
試幽人井香焚賈客船淮流遲新月吟玩想忘眠¶
　　　送思齊上人之宣城　　　　　林　逋¶
林嶺藹春暉程程入翠微泉聲落坐石花氣上行衣詩¶
<pb:KR4h0141_WYG_234-32a>¶
正情懷淡禪髙語論稀蕭閒水西寺駐錫莫忘歸¶
　　　寄清曉闍黎　　　　　　　　林　逋¶
前時春雪晴林壑趣彌清㡬憶山隂講兼忘谷口耕樹¶
叢歸夕鳥湖影浸寒城還肯重相訪柴門掩杜蘅¶
　　　寄楞嚴大師　　　　　　　(宋/)文　同¶
錦官城裏寺一室若雲峯水縮秋吟鼎霜低夜講松住¶
齋塵入鉢出定蘚生笻曾聽三摩義居常夢曉鐘¶
　　　贈勝上人　　　　　　　　(宋/)葉　適¶
<pb:KR4h0141_WYG_234-32b>¶
近日能吟者黄巖說勝師語生兼老筆體重帶幽姿遣¶
臘氷千筯勾春柳一絲方山㝡髙頂不擬到茅茨¶
　　　寄開元奎律師　　　　　　(元/)袁　桷¶
開元古壇主老至律精嚴洗鉢魚游水開門鶴入簾拾¶
薪供茗具滴露寫經籖已悟如來意㸔花不用拈¶
　　　寄中山隱講師　　　　　　(元/)張　憲¶
問訊山中隐中山第㡬重風廊廵夜虎雲鉢聽經龍流¶
水千谿月寒巖一樹松無因净查滓來共上堂鐘¶
<pb:KR4h0141_WYG_234-33a>¶
　　　送僧　　　　　　　　　　(元/)倪　瓚¶
聞說四明道山川似若邪去依阿育塔還宿梵王家野¶
井封殘雪江船聚晚沙光公强健否持底作生涯¶
　　　擬寒山子　　　　　　　　(元/)僧行端¶
偃仰千巖内超然與世違采芝為口食紉槲作身衣瀑¶
水淋苔磴湫雲漬草扉閒吟竺仙偈㡬度歴斜暉¶
　　　送思上人　　　　　　　　(明/)徐　賁¶
一瓶與一錫遊越復遊吳到寺長逄舊看山每過湖飯¶
<pb:KR4h0141_WYG_234-33b>¶
縁隨處有法意本來無南地多猿鳥還驚梵語殊¶
　　　贈虛中上人　　　　　　　　徐　賁¶
歸去東林寺行循曲澗流餘燈因佛在宿飯為猿留竹¶
屋煙迎夕菱池雨送秋還叅衆師舊一一話曾遊¶
　　　憶山中舊遊贈坦師　　　　(明/)張　適¶
中峯舊名刹每到竟忘還泉瀉巖千摺雲分屋半間松¶
枯知寺古田少覺僧閒師去因懐古詩成未解顔¶
　　　春日訪大林和尚　　　　　(明/)皇甫汸¶
<pb:KR4h0141_WYG_234-34a>¶
投跡入空境㸔心愧此身綰巾蒙示結執鏡為宣因石¶
壁初消雪筠關久滅塵坐來花落盡猶自不知春¶
　　　觀音巖贈僧　　　　　　　(明/)童　珮¶
問道祝融東逄僧是逺公林間孤殿破石下半潭空雲¶
影戀苔綠山光借樹紅飜經對靈鷲日日鳥聲中¶
　　　訪天聖寺長老　　　　　　(明/)吳孺子¶
吳興天聖寺長老有餘工種藥寒雲外分泉杳靄中看¶
心孤月滿照影萬縁空我是陶元亮常來訪逺公¶
<pb:KR4h0141_WYG_234-34b>¶
　　　同聞上人作　　　　　　　(明/)程嘉燧¶
旬月擬來此同遊亦偶然經行適多暇喧寂自俱禪出¶
寺半峯雨歸房終夜泉獨慙心住著仍是愛幽偏¶
　　　送僧還松蘿山　　　　　　(明/)僧徳祥¶
鄉井何曾念谿山不肯忘百灘春水色萬壑古松香雲¶
影同歸路鐘聲出上方松蘿㝡深處閒坐閱流光¶
　　　送鄰寺僧　　　　　　　　　僧徳祥¶
同住南山裏經年不一逄深蘿挂靈錫落葉閟行踪夢¶
<pb:KR4h0141_WYG_234-35a>¶
繞千峯澗吟殘兩寺鐘今從湖上别雲水意重重¶
　　　贈别華頂老僧　　　　　　(明/)僧圓復¶
老宿清無侣名山住有年鬚留三寸雪衲挂半窗煙破¶
屋眠秋雨孤鐺煮夜泉相逄笑相别紅葉滿霜天¶
　　　老僧　　　　　　　　　　(明/)僧照源¶
早得安心法柴門豈浪開髪長難剪雪衣故不容埃屈¶
指僧中臘尋思雲外來恐傷蟲蟻樂常誡坐莓苔¶
　　七言律¶
<pb:KR4h0141_WYG_234-35b>¶
　　　留别公安太易沙門　　　　(唐/)杜　甫¶
隱居欲就廬山逺麗藻初逄休上人數問舟航畱製作¶
長開篋笥擬心神沙邨白雪仍含凍江縣紅梅已放春¶
先蹋廬峯置蘭若徐飛錫杖出風塵¶
　　　寄廬山眞上人　　　　　　(唐/)李　端¶
髙僧無跡本難尋更得禪行去轉深青草湖中看五老¶
白雲山上宿雙林月明潭色澄空性夜静猿聲證道心¶
更說謝公南座好煙蘿到地㡬重隂¶
<pb:KR4h0141_WYG_234-36a>¶
　　　贈衡嶽隱禪師　　　　　　(唐/)司空曙¶
擁褐安居南嶽頭白雲髙寺見衡州石窗湖水揺寒月¶
楓樹猿聲報夜秋講席舊逄山鳥至梵經初向竺僧求¶
自知身老將傳法因下人間遂此遊¶
　　　送義舟師却還黔南　　　　(唐/)劉禹錫¶
黔江秋水浸雲霓獨汎慈航路不迷猿狖窺齋林葉動¶
蛟龍聞咒浪花低如蓮半偈心常悟問菊新詩手自攜¶
常說摩圍似靈鷲却將山屐上丹梯¶
<pb:KR4h0141_WYG_234-36b>¶
　　　贈日本僧智藏　　　　　　　劉禹錫¶
浮杯萬里過滄溟遍禮名山適性靈深夜降龍潭水黑¶
新秋放鶴野田青身無彼我那懐土心㑹真如不讀經¶
為問中華學道者幾人雄猛得寧韾¶
　　　贈草堂宗密上人　　　　　(唐/)白居易¶
吾師道與佛相應念念無為法法能口藏宣傳十二部¶
心臺照耀百千燈盡離文字非中道長住虚空是小乘¶
少有人知菩薩行世間只是重髙僧¶
<pb:KR4h0141_WYG_234-37a>¶
　　　贈黄蘖山僧希運　　　　　(唐/)裴　休¶
自從大士傳心印額上圓珠七尺身挂錫十年棲蜀水¶
浮杯今日渡漳濵一千龍象隨髙歩萬里香花結勝因¶
擬欲事師為弟子不知將法付何人¶
　　　贈閒師　　　　　　　　　(唐/)許　渾¶
近日髙僧更有誰宛陵山下遇閒師東林共許三乘學¶
南國爭傳五字詩初到庾樓紅葉墜夜投蕭寺碧雲隨¶
秋江莫惜題佳句正好磷磷見底時¶
<pb:KR4h0141_WYG_234-37b>¶
　　　贈南嶽僧　　　　　　　　(唐/)李　逺¶
曾住衡陽嶽寺邉門開江水與雲連數州城郭藏寒樹¶
一片風㠶著逺天猿去不離行道處客來皆到卧牀前¶
今朝惆悵紅塵裏惟憶閒塘盡日眠¶
　　　送僧歸廬山　　　　　　　(唐/)趙　嘏¶
禪棲忽憶五峯遊去著方袍謝列侯經啟樓臺千葉曙¶
錫含風雨一枝秋題詩片月侵雲在洗鉢香泉覆菊流¶
却憶前年别師處馬嘶殘月虎谿頭¶
<pb:KR4h0141_WYG_234-38a>¶
　　　贈天卿寺神亮上人　　　　　趙　嘏¶
五看春盡此江濆花自零風日自曛空有慈悲隨物念¶
已無踪跡在人羣迎秋月色簷前見入夜鐘聲竹外聞¶
笑指白蓮心自得世間煩惱是浮雲¶
　　　寄清凉寺僧　　　　　　　(唐/)温庭筠¶
石路無塵竹徑開昔年曾伴戴顒來窗間半偈聞鐘後¶
松下殘棊送客回簾向王峯藏夜雪砌因藍水長秋苔¶
白蓮社裏如相問為說遊人是姓雷¶
<pb:KR4h0141_WYG_234-38b>¶
　　　送僧歸國清寺　　　　　　(唐/)杜荀鶴¶
吟送越僧歸海涯僧行渾不覺程賒路沿山脚潮㾗出¶
睡倚松根日色斜撼錫度岡猿抱樹挈瓶盛浪鷺翹沙¶
到叅禪後知無事看引秋泉灌藕花¶
　　　留别復本修古二上人　　　(唐/)劉　滄¶
二逺相知是昔年此身長寄禮香煙綠蕪風晚水邊寺¶
清磬月髙林下禪臺殿虚窗山翠入梧桐疎葉露光懸¶
西峯話别又須去終日關山在馬前¶
<pb:KR4h0141_WYG_234-39a>¶
　　　和題支山南峯僧次韻　　　(唐/)陸龜蒙¶
睂毫霜細欲垂肩自說初棲海嶽年萬壑煙霞秋後到¶
一林風雨夜深禪時飜貝葉添新藏閒挿松枝䕶小泉¶
好是清冬無外事匡牀齋罷向陽眠¶
　　　送圓載上人歸日本國　　　(唐/)皮日休¶
講殿談餘著賜衣椰㠶却返舊禪扉貝多紙上經文動¶
如意瓶中佛爪飛颶母影邊持戒宿波神宫裏受齋歸¶
家山到日將何入白象新秋十二圍¶
<pb:KR4h0141_WYG_234-39b>¶
　　　訪寂上人不遇　　　　　　　皮日休¶
何意尋雲暫廢禪客來還寄草堂眠桂寒自落飜經案¶
石冷空消洗鉢泉爐裏尚飄殘玉篆龕中仍鏁小金仙¶
須將二百籖廻去待得支公恐隔年¶
　　　送圓載上人歸日本　　　　(唐/)顔　萱¶
師來一世恣經行却向滄溟問去程心静已能防渴鹿¶
聲喧時為駭長鯨禪林㡬結金桃重梵室重修鐵瓦輕¶
料得還鄉無别利只應先見日華生¶
<pb:KR4h0141_WYG_234-40a>¶
　　　江西逄僧省文　　　　　　(唐/)曹　松¶
髙僧不負雪峯期却伴青霞入翠㣲百葉巖前霜欲降¶
九枝松上鶴初歸風生碧澗魚龍躍錫振金樓燕雀飛¶
想得白蓮花上月滿山猶帯舊光輝¶
　　　寄僧　　　　　　　　　　(唐/)吳　融¶
柳拂池光一㸃清紫方袍袖杖藜行偶傳新句來中禁¶
誰把閒書寄上卿錫倚山根重蘚破棊敲石靣碎雲生¶
應憐正視淮王詔不識東林物外情¶
<pb:KR4h0141_WYG_234-40b>¶
　　　寄淮海惠澤上人　　　　　(唐/)李　洞¶
海濤㾗滿舊征衣長憶初程宿翠微竹裏橋鳴知馬過¶
塔中燈露見鴻飛睂毫别後應盈尺巖木居來定幾圍¶
他日願師容一榻煎茶掃地學㤀機¶
　　　送僧　　　　　　　　　　(唐/)黄　㴞¶
纔年七嵗便從師猶説辭家學佛遲新斸松蘿還不住¶
愛尋雲水擬何之孤谿雪滿維舟夜疊嶂猿啼過寺時¶
鳥道龍湫悉行後豈將飜譯負心期¶
<pb:KR4h0141_WYG_234-41a>¶
　　　聞尚顔上人創居有寄　　　(唐/)僧齊已¶
麓山南面橘洲西别搆新齋與竹齊野客已聞將鶴贈¶
江僧未說有詩題窗臨香靄雲千嶂枕逼潺湲月一谿¶
可想乍移吟榻處松隂冷濕壁新泥¶
　　　贈詩僧道通　　　　　　　(宋/)蘇　軾¶
雄豪而妙苦而腴祇有琴聰與蜜殊語帶煙霞從古少¶
氣含蔬筍到公無香林乍喜聞薝蔔古井唯慙斷轆轤¶
為報韓公莫輕許從今島可是詩奴¶
<pb:KR4h0141_WYG_234-41b>¶
　　　贈從善上人　　　　　　　(宋/)徐　照¶
骨氣清泠無片塵即應僧可是前身詩因圓解堪呈佛¶
棊與禪通可悟人掃地就凉松日少煑茶消困石泉新¶
不能來往城中寺去買青山約我鄰¶
　　　照閣奉陪辯才老師夜坐懐少游學士¶
　　　　　　　　　　　　　　　(宋/)僧道濳¶
猨鳥投林已寂然芭蕉過雨小樓前雲依絶壁中間破¶
月自遥峯缺處圓照坐不須紅蠟炬可人惟有蕙爐煙¶
<pb:KR4h0141_WYG_234-42a>¶
校酬御府圖書客疇昔還同此夜禪¶
　　　訪箕和尚峴山　　　　　　(金/)許　古¶
山中風定夜沈沈月滿禪牀静客心蒼檜四排嚴法界¶
孤松中立殷潮音鼓鐘有節人如玉臺殿無塵地布金¶
二月來遊春尚淺紅梅無數照山隂¶
　　　寄開元奎律師　　　　　　(元/)袁　桷¶
雙塔亭亭透夕陽芭蕉深處碧窗凉江神夜聽光眀偈¶
天女朝分解脱香齋鉢午空烏守樹經臺雲冷鶴歸房¶
<pb:KR4h0141_WYG_234-42b>¶
平生欲結西方社佀怪淵眀作吏忙¶
　　　贈星上人歸湘中　　　　　(元/)虞　集¶
潭北湘南無影樹一花吹度海門潮天香滿室定初起¶
雲氣上衣身欲飄寳月夜寒龍在鉢銀河秋近鵲成橋¶
豈無一箇卭州竹與爾松根共寂寥¶
　　　越僧無涯號棲雲乞賦　　　(元/)張　翥¶
上方何處但聞鐘深䕶林扉翠㡬重卧冷衲衣侵片石¶
行隨錫杖度千峯松晴每下安巢鶴潭暮時畱聽法龍¶
<pb:KR4h0141_WYG_234-43a>¶
更欲移禪沃洲去微茫巖洞不曾封¶
　　　答復見心長老見寄　　　　(元/)周伯琦¶
浙水東頭佛舍連蒲菴上士坐忘年五雲古衲層瀾湧¶
百寳浮圖列宿躔牀上貝書多譯梵門前海舶直通燕¶
比丘喜得階蘭秀應種菩提滿法田¶
　　　奉寄恕中韞禪師　　　　　(元/)丁鶴年¶
曾向名山識異人心如木石氣如春坐禪霜葉秋埋膝¶
行道天花日繞身有鉢相傳元是幻無錐可卓本非貧¶
<pb:KR4h0141_WYG_234-43b>¶
惟餘潭底中秋月對寫龍峯面目真¶
　　　送僧還天台省親　　　　　(明/)張　羽¶
載經東去路迢迢應為寧親到石橋江上中齋尋午墅¶
沙邊夜梵雜寒潮宰官問法留三宿慈母焚香製七條¶
嵗晚定知歸本寺待予聽雪坐終宵¶
　　　寄南屏渭長老　　　　　　　張　羽¶
蒲室傳心第一宗老尋古刹寄行踪貫花偈就人爭寫¶
壞色衣穿自嬾縫案上梵經皆貝葉手中談麈是青松¶
<pb:KR4h0141_WYG_234-44a>¶
何年惠逺重開社來聽東林寺裏鐘¶
　　　越中送僧還舊山　　　　　(明/)王　野¶
折柳揷瓶溪水灣此方緣盡又思還春花乞食雲門寺¶
秋葉飜經瓦屋山雲起珠林封舊跡月臨寶地憶慈顔¶
知君身是旃檀樹巳去畱春梵宇間¶
　　　次韻懷冷泉禪師　　　　　(明/)僧守仁¶
八年京國雁書沈每見遊僧問好音已喜法支流日本¶
賸傳詩價到鷄林馬嘶赤撥晨朝散花落氍毺午定深¶
<pb:KR4h0141_WYG_234-44b>¶
今雨不來春又暮鷲峯煙樹綠成隂¶
　　　贈住菴僧　　　　　　　　(明/)僧雪梅¶
垂簾清晝篆煙霞滿地蒼苔襯落花習寂不須天送供¶
圖閒嬾為客煎茶寒爐煨芋留殘火怪衲連雲綴斷麻¶
兀坐不知天早晚月移松影上窗紗¶
　　五言絶句¶
　　　湖上别鑒上人　　　　　　(唐/)宋之問¶
願與道林近在意逍遥篇自有靈佳寺何用沃洲禪¶
<pb:KR4h0141_WYG_234-45a>¶
　　　别東林寺僧　　　　　　　(唐/)李　白¶
東林送客處月出白猿啼笑别廬山逺何煩過虎谿¶
　　　送靈澈上人　　　　　　　(唐/)劉長卿¶
蒼蒼竹林寺杳杳鐘聲晚荷笠帶夕陽青山獨歸逺¶
　　　送方外上人　　　　　　　　劉長卿¶
孤雲將野鶴豈向人間住莫買沃洲山時人已知處¶
　　　寄燦師　　　　　　　　　(唐/)韋應物¶
林院生夜色西廊上紗燈時憶長松下獨坐一山僧¶
<pb:KR4h0141_WYG_234-45b>¶
　　　望南山雪懷山寺普上人　　(唐/)皇甫冉¶
夜夜夢蓮宫無由見逺公朝來出門望知在雪山中¶
　　　送僧遊春　　　　　　　　(唐/)李　端¶
獨將支遁去欲往戴顒家晴野人臨水春山樹發花¶
　　　宿山中僧　　　　　　　　(唐/)顧　况¶
不爇香爐煙蒲團坐如鐵常想同夜禪風墮松頂雪¶
　　　酬師問　　　　　　　　　(唐/)劉　商¶
虚空無處所髣髴似琉璃詩境何人到禪心又過詩¶
<pb:KR4h0141_WYG_234-46a>¶
　　　李韶州書論釋氏州有能公遺跡詩以問之¶
　　　　　　　　　　　　　　　(唐/)權德輿¶
常日區中暇時聞象外言曹谿有宗㫖一為勘心源¶
　　　贈苦行僧　　　　　　　　(唐/)雍裕之¶
幽深紅葉寺清淨白毫僧古殿長鳴磬低頭禮晝燈¶
　　　和鄭相公尋宣上人不遇　　(唐/)楊巨源¶
方尋蓮境去又值竹房空㡬韻飄寒玉餘清不在風¶
　　　贈建業契公　　　　　　　(唐/)孟　郊¶
<pb:KR4h0141_WYG_234-46b>¶
師住青山寺清華常遶身雖然到城郭衣上不棲塵¶
　　　寄西峯僧　　　　　　　　(唐/)張　籍¶
松暗水涓涓夜凉人未眠西峯月猶在遥憶草堂前¶
　　　禪師　　　　　　　　　　　張　籍¶
獨在西峯頂年年閉石房家中無子弟人到為焚香¶
　　　贈禪師　　　　　　　　　(唐/)張　祜¶
坐見三生事宗傳一衲來已知無法說心向定中灰¶
　　　贈空禪師　　　　　　　　(唐/)喻　鳬¶
<pb:KR4h0141_WYG_234-47a>¶
虎見修行久松知夏臘髙寒堂坐風雨瞑目尚波濤¶
　　　懐無可上人　　　　　　　(唐/)雍　陶¶
山寺秋晴後僧家夏滿時清凉多古蹟幾處有新詩¶
　　　與僧　　　　　　　　　　(唐/)韓　偓¶
江海扁舟客雲山一衲僧相逄兩無語若箇是南能¶
　　　訪僧不遇　　　　　　　　(唐/)崔道融¶
尋僧已寂寞林下鎻山房松竹雖無語牽衣借晚凉¶
　　　寄僧知乾　　　　　　　　(唐/)裴　說¶
<pb:KR4h0141_WYG_234-47b>¶
貎髙清入骨帝里舊臨壇出語經相似行心佛證安¶
　　　寄融上人　　　　　　　　(唐/)僧皎然¶
常愛西林寺池中月在時芭蕉一片葉書取寄吾師¶
　　　僧　　　　　　　　　　　(金/)李俊民¶
貎與松俱瘦心將絮共沾一庵空寂地香火讀楞嚴¶
　　　禪窩　　　　　　　　　　(明/)謝　徽¶
隂壑寒猶閟空山響已沈白雲無路入禪向定中深¶
　　七言絶句¶
<pb:KR4h0141_WYG_234-48a>¶
　　　縣内閒居贈温公　　　　　(唐/)韋應物¶
滿郭春風嵐已昬鴉啼吏散掩重門雖居世網常清淨¶
夜對髙僧無一言¶
　　　贈僧　　　　　　　　　　(唐/)顧　况¶
家住義興東舎谿谿邊莎草雨無泥上人一向心入定¶
春鳥年年空自啼¶
　　　贈天竺靈隱二寺主　　　　(唐/)權德輿¶
石路泉流兩寺分尋常鐘磬隔山聞山僧半在中峯住¶
<pb:KR4h0141_WYG_234-48b>¶
共占清猿與白雲¶
　　　贈廣通上人　　　　　　　　權德輿¶
身隨猨鳥在深山早有詩名到世間客至上方留盥潄¶
龍泓洞水晝潺潺¶
　　　贈藥山髙僧惟儼之作　　　(唐/)李　翺¶
練得身形似鶴形千株松下兩圅經我來問道無餘說¶
雲在青天水在缾¶
　　　再贈　　　　　　　　　　　李　翺¶
<pb:KR4h0141_WYG_234-49a>¶
選得幽居愜野情終年無送亦無迎有時直上孤峯頂¶
月下披雲笑一聲¶
　　　贈華嚴院僧　　　　　　　(唐/)張　籍¶
一身依止荒閒院燭耀窗中有宿煙徧禮法華經裏字¶
不曾行到寺門前¶
　　　題清頭陀　　　　　　　　(唐/)白居易¶
頭陀獨宿寺西峯百尺禪庵半夜鐘烟月蒼蒼風瑟瑟¶
更無雜樹對山松¶
<pb:KR4h0141_WYG_234-49b>¶
　　　送僧遊山　　　　　　　　(唐/)熊孺登¶
雲身自在山山去何處靈山不是歸日暮寒林投古寺¶
雪花飛滿水田衣¶
　　　送僧遊天台　　　　　　　(唐/)鮑　溶¶
金嶺雪晴僧獨歸水文霞采衲禪衣可憐石室燒香夜¶
江月對心無是非¶
　　　秋夜懷紫閣寺僧　　　　　　鮑　溶¶
滿山雨色應難見隔澗經聲又不聞紫閣夜深多入定¶
<pb:KR4h0141_WYG_234-50a>¶
石臺誰為掃秋雲¶
　　　尋僧　　　　　　　　　　(唐/)朱慶餘¶
吟背春城出草遲天晴紫閣赴僧期山邊樹下行人少¶
一派新泉日午時¶
　　　别臻師　　　　　　　　　(唐/)李商隱¶
昔去靈山非拂席今來滄海欲求珠楞伽頂上清凉地¶
善眼仙人憶我無¶
　　　華師　　　　　　　　　　　李商隠¶
<pb:KR4h0141_WYG_234-50b>¶
孤鶴不睡雲無心衲衣笻杖來西林院門晝鎻廻廊靜¶
秋日當階柿葉隂¶
　　　同崔八詣藥山訪融禪師　　　李商隱¶
共受征南不次恩報恩唯是有忘言巖花澗草西林路¶
未見髙僧只見猿¶
　　　大夢上人自廬峯回　　　　(唐/)杜　牧¶
行脚尋常到寺稀一枝藜杖一禪衣開門滿院空秋色¶
新向爐峯過夏歸¶
<pb:KR4h0141_WYG_234-51a>¶
　　　贈終南蘭若僧　　　　　　　杜　牧¶
北闕南山是故鄉兩枝仙桂一時芳休公都不知名姓¶
始覺禪門氣味長¶
　　　寄敬上人　　　　　　　　(唐/)許　渾¶
萬山秋雨水縈迴紅葉多從紫閣來雲冷竹齋禪衲薄¶
已應飛錫過天台¶
　　　送僧　　　　　　　　　　(唐/)馬　戴¶
親在平陽久憶歸洪河雨漲出關遲獨過舊寺人稀識¶
<pb:KR4h0141_WYG_234-51b>¶
一一杉松老别時¶
　　　其二¶
龕中破衲自持行樹下禪牀坐一生來往白雲知歳久¶
滿山猿鳥㑹經聲¶
　　　秋日送僧志幽歸山寺　　　　馬　戴¶
禪室繩牀在翠微松間荷笠一僧歸磬聲寂歴宜秋夜¶
手冷鐙前自衲衣¶
　　　尋僧　　　　　　　　　　(唐/)趙　嘏¶
<pb:KR4h0141_WYG_234-52a>¶
谿户無人谷鳥飛石橋横木挂禪衣看雲日暮倚松立¶
野水亂鳴僧未歸¶
　　　贈質上人　　　　　　　　(唐/)杜荀鶴¶
枿坐雲遊岀世塵兼無瓦鉢可隨身逄人不説人間事¶
便是人間無事人¶
　　　山僧　　　　　　　　　　(唐/)陸龜蒙¶
山蘚㡬重生草履澗泉長自滿銅鉼時將如意敲眠虎¶
遣向林間坐聽經¶
<pb:KR4h0141_WYG_234-52b>¶
　　　其二¶
一夏不離蒼島上秋來頻話石城南思歸瀑布聲前坐¶
却把松枝拂舊庵¶
　　　贈老僧　　　　　　　　　　陸龜蒙¶
枯貎自同霜裏木餘生唯指佛前燈少時寫得坐禪影¶
今見問人何處僧¶
　　　其二¶
自有山家供衲線不離谿曲取庵茅舊曾聞說林中鳥¶
<pb:KR4h0141_WYG_234-53a>¶
定後常來頂上巢¶
　　　訪僧不遇　　　　　　　　　陸龜蒙¶
棹倚東林欲問禪逺公飛錫未應還蒙莊弟子相㸔笑¶
何事空門亦有關¶
　　　贈日東鑒禪師　　　　　　(唐/)鄭　谷¶
故國無心渡海潮老禪方丈倚中條夜深雨絶松堂靜¶
一㸃山螢照寂寥¶
　　　江西逄僧省文　　　　　　(唐/)曹　松¶
<pb:KR4h0141_WYG_234-53b>¶
閩地髙僧楚地逄伴遊蠻錫挂垂松白雲逸性都無定¶
纔出雙峯愛五峯¶
　　　贈青龍印禪師　　　　　　(唐/)李　洞¶
雨澀秋刀剃雪時菴前曾禮草堂師居人昨日相過說¶
鶴已生孫竹滿池¶
　　　送僧清演歸山　　　　　　　李　洞¶
毛褐斜肩背負經曉思吟入竇山青峯前野水横官道¶
踏著秋天三四星¶
<pb:KR4h0141_WYG_234-54a>¶
　　　贈僧　　　　　　　　　　　李　洞¶
不羡王公與貴人唯將雲鶴自相親閒來石上觀流水¶
欲洗禪衣未有塵¶
　　　雪竇禪師　　　　　　　　(唐/)崔道融¶
雪竇峯前一派懸雪竇五月無炎天客塵半日灑欲盡¶
師到白頭林下禪¶
　　　贈念法華經綬上人　　　　(唐/)李　中¶
五更初起掃松堂瞑目先焚一炷香念徹蓮經誰得見¶
<pb:KR4h0141_WYG_234-54b>¶
千峯巖外曉蒼蒼¶
　　　訪章禪老　　　　　　　　　李　中¶
比尋禪客叩禪機澄却心如月在池松下偶然醒一夢¶
却成無語問吾師¶
　　　送僧歸南嶽　　　　　　　(唐/)僧清塞¶
草履初登南客船銅瓶猶貯北山泉衡陽舊寺秋歸後¶
門鎻寒潭幾樹蟬¶
　　　奉和武功學士舎人寄贈文懿大師¶
<pb:KR4h0141_WYG_234-55a>¶
　　　　　　　　　　　　　　　(宋/)徐　鉉¶
已潔心源超世表却縁詩句有時名初聞行業如耆宿¶
及見容顔是後生¶
　　　贈東林總長老　　　　　　(宋/)蘇　軾¶
谿聲便是廣長舌山色豈非清淨身夜來八萬四千偈¶
他日如何舉似人¶
　　　示西林可師　　　　　　　(宋/)朱　子¶
幽居四畔只空林啼鳥落花春意深獨宿塵龕無夢寐¶
<pb:KR4h0141_WYG_234-55b>¶
五更山月照寒衾¶
　　　山中僧　　　　　　　　　(元/)宋　无¶
雪頂霜睂齒半稀跏趺苔石看雲歸山童掃葉鶴飛起¶
狼籍松花滿衲衣¶
　　　憶原上人　　　　　　　　(明/)劉　績¶
一兩棕鞋八尺藤廣陵行遍又金陵不知竹雨松風夜¶
吟對秋山那寺燈¶
　　　和寒山子詩　　　　　　　(明/)陳　芹¶
<pb:KR4h0141_WYG_234-56a>¶
　青煙紫霧夕冥冥似雨飛泉滿户庭白日山人無一事¶
　水晶簾下閱金經¶
　　　　寄曦春谷講師　　　　　　(明/)僧德祥¶
　有德髙僧亦有年少曾行到寺門前尋常獨看華嚴處¶
　十二時中栢子煙¶
　¶
　¶
　¶
<pb:KR4h0141_WYG_234-56b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百三十四¶
