# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.536626
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百四十 
<pb:KR4h0141_WYG_240-1a>¶
　欽定四庫全書¶
御定佩文齋詠物詩選巻二百四十¶
　　歩虛詞類¶
　　　五言古¶
　　　　道士歩虛詞　　　　　　(北周/)庾　信¶
　凝真天地表絶想寂寥前有象猶虛豁忘形本自然開¶
　經壬子嵗值道甲申年廻雲隨舞曲流水逐歌絃石髓¶
　香如飯芝房脆似蓮停鸞讌瑶水歸路上鴻天¶
<pb:KR4h0141_WYG_240-1b>¶
　　　　其二¶
　東明九芝蓋北燭五雲車飄颻入倒景出没上煙霞春¶
　泉下玉霤青鳥向金華漢帝看桃核齊侯問棗花上元¶
　應送酒來向蔡經家¶
　　　　其三¶
　歸心遊太極廻向入無名五香芬紫府千燈照赤城鳯¶
　林採珠實龍山種玉榮夏簧三舌響春鐘九乳鳴綘河¶
　應逺别黄鵠來相迎¶
<pb:KR4h0141_WYG_240-2a>¶
　　五言律¶
　　　歩虛詞　　　　　　　　　(唐/)顧　况¶
㢠歩遊三洞清心禮七真飛符超羽翼焚火醮星辰殘¶
藥沾雞犬靈香出鳯麟壺中無窄處願得一容身¶
　　　歩虛詞　　　　　　　　　(唐/)呉　筠¶
紫府與𤣥洲誰來物外遊無煩騎白鹿不用駕青牛金¶
化顔應駐雲飛鬢不秋仍聞碧海上更用玉為樓¶
　　　其二¶
<pb:KR4h0141_WYG_240-2b>¶
玉樹雜金花天河織女家月邀丹鳯舄風送紫鸞車霧¶
縠籠綃帶雲屏列錦霞瑶臺千萬里不覺徃來賖¶
　　　歩虛詞　　　　　　　　　(唐/)韋渠牟¶
鸞鶴共徘徊仙官使者催香花三洞啟風雨百神來鳯¶
篆文初定龍泥印已開何須生羽翼始得上瑶臺¶
　　　其二¶
上帝求仙使真符取玉郎三才閒布象二景鬱生光騎¶
吏排龍虎笙歌奏鳯凰天髙人不見暗入白雲鄉¶
<pb:KR4h0141_WYG_240-3a>¶
　　　歩虛詞　　　　　　　　　(宋/)徐　鉉¶
氣為還元正心由抱一靈凝神歸罔象飛歩入青冥整¶
服乗三素旋綱躡九星瓊章開後學稽首奉真經¶
　　五言排律¶
　　　上元日聼太清宫歩虛　　　(唐/)張仲素¶
仙客開金籙元辰㑹玉京靈歌賔紫府雅韻出層城聲¶
雜音徐徹風飄響更清紆餘空外盡斷續聼中生舞鶴¶
紛将集流雲駐未行誰知九陌上塵俗仰遺聲¶
<pb:KR4h0141_WYG_240-3b>¶
　　七言律¶
　　　歩虚詞　　　　　　　　　(明/)朱真淤¶
瑶壇深處磬聲㣲羽客朝元午夜歸杳杳三山青鳥過¶
翩翩雙舄彩鳬飛島間月色明珠樹洞裏丹光透五扉¶
劒佩㡬囘翔碧落天風吹冷六銖衣¶
　　　其二¶
彩霞琪樹共氤氲七色斑虬駕鶴羣玉佩冷揺滄海月¶
霓裳晴帶絳霄雲碧桃花綻春方永金鼎丹成火自焚¶
<pb:KR4h0141_WYG_240-4a>¶
午夜朝元向天闕空歌聲在始清聞¶
　　七言絶句¶
　　　歩虛詞　　　　　　　　　(唐/)劉禹錫¶
阿母種桃雲海際花落子成二千嵗滄海吹折最繁枝¶
跪捧金盤獻天帝¶
　　　蕭錬師歩虚詞十首卷後以二絶繼之¶
　　　　　　　　　　　　　　　(唐/)白居易¶
欲上瀛洲臨别時贈君十首歩虛詞天仙若愛應相問¶
<pb:KR4h0141_WYG_240-4b>¶
向道江州司馬詩¶
　　　其二¶
花紙瑶緘松墨字把将天上共誰開試呈王母如堪唱¶
發遣雙成更取來¶
　　　歩虛詞　　　　　　　　　(唐/)司空圖¶
阿母親教學歩虛三元長遣下蓬壺雲韶韻俗停瑶瑟¶
鸞鶴飛低拂寳爐¶
　　　歩虛詞　　　　　　　　　(唐/)髙　駢¶
<pb:KR4h0141_WYG_240-5a>¶
　清谿道士人不識上天下天鶴一隻洞門深鎖碧窗寒¶
　滴露研朱㸃周易¶
　¶
　¶
　¶
　¶
　¶
　¶
<pb:KR4h0141_WYG_240-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百四十¶
