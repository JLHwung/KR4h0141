# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.729109
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR4h0141_WYG_165-1a>¶
　欽定四庫全書¶
御定佩文齋詠物詩選卷一百六十五¶
　　簾幕類¶
　　　五言古¶
　　　　詠幔　　　　　　　　　　(齊/)王　融¶
　幸得與珠綴羃䍥君之楹月映不辭卷風来輒自輕毎¶
　聚金爐氣時駐玉琴聲但願置尊酒蘭釭當夜明¶
　　　　賦得簾塵　　　　　　　　(梁/)徐　摛¶
<pb:KR4h0141_WYG_165-1b>¶
　朝逐珠胎卷夜傍玉鈎垂恒教羅䄂拂不分秋風吹¶
　　　　賦得珠簾　　　　　　　　(隋/)盧思道¶
　鑑帷明欲歛照檻色将晨可憐踈復宻隠映當窓人浮¶
　清帶逺吹含光動細塵落花時屢拂㑹待玉階春¶
　　　五言律¶
　　　　賦簾　　　　　　　　　　(唐/)太　宗¶
　㕘差垂玉闕舒卷映蘭宫珠光揺素月竹影亂清風彩¶
　散銀鈎上文斜桂户中惟當雜羅綺相與媚房櫳¶
<pb:KR4h0141_WYG_165-2a>¶
　　　帷　　　　　　　　　　　(唐/)李　嶠¶
乆閉先生户髙褰太守車羅将翡翠合錦逐鳯凰舒明¶
月弹琴夜清風入幌初方知决勝䇿黄石受兵書¶
　　　簾　　　　　　　　　　　　李　嶠¶
清風時入燕紫殿㡬含秋曖曖籠靈閣纖纖上玉鈎牕¶
中翡翠動户外水精浮巧作盤龍勢長迎飛燕逰¶
　　　詠簾　　　　　　　　　　(唐/)萬　楚¶
玳瑁昔稱華玲瓏薄絳紗鈎銜門勢曲節亂水紋斜日¶
<pb:KR4h0141_WYG_165-2b>¶
弄長飛鳥風揺不卷花自當分内外非是為驕奢¶
　　　破幌　　　　　　　　　　(宋/)張　耒¶
破幌一㸃白卧知千里明低窓通雪氣喬木尚風聲傳¶
警軍城靜鳴鍾梵刹清髙眠尋㫁夢鄰樹已烏驚¶
　　五言排律¶
　　　簾　　　　　　　　　　　(唐/)杜　牧¶
徒云逄剪削豈謂見偏裝鳳節輕雕日鸞花薄餙香問¶
屏何屈曲憐帳觧周防下漬金階露斜分碧瓦霜沈沈¶
<pb:KR4h0141_WYG_165-3a>¶
伴春夢寂寂侍華堂誰見昭陽殿真珠十二行¶
　　七言律¶
　　　詠簾　　　　　　　　　　(唐/)徐　夤¶
素節輕盈透影勻何人巧思間成文閒垂别殿風應度¶
半掩行宫麝欲熏繡户逺籠寒熖重玉樓髙挂曙光分¶
無情㡬對黄昏月纔到如鈎便堕雲¶
　　　琉璃簾　　　　　　　　　(元/)馬祖常¶
吴儂巧製玉玲瓏翡翠蝦鬚迥不同萬縷横陳銀色界¶
<pb:KR4h0141_WYG_165-3b>¶
一塵不入水晶宫月華逺射離離白燈影斜穿細細紅¶
相隔神仙纔咫尺靈犀一㸃若為通¶
　　五言絶句¶
　　　宫中樂　　　　　　　　　(唐/)令狐楚¶
九重青瑣闥百尺碧雲樓明月秋風夜珠簾上玉鈎¶
　　　四時宫詞　　　　　　　　(元/)曹文晦¶
水殿笙歌歇宫門聼漏籖薫風吹藕蕩香度水精簾¶
　　七言絶句¶
<pb:KR4h0141_WYG_165-4a>¶
　　　簾　　　　　　　　　　　(唐/)陸龜䝉¶
枕映疎容晚向欹秋煙脈脈雨微微迸風障燕尋常事¶
不學人前當妓衣¶
　　　簾　　　　　　　　　　　(唐/)羅　隠¶
叠影重紋映畫堂玉鈎銀燭共熒煌㑹應得見神仙在¶
休下真珠十二行¶
　　　其二¶
翡翠佳名世共稀玉堂髙下巧相宜殷勤為嘱纎纎手¶
<pb:KR4h0141_WYG_165-4b>¶
卷上銀鈎莫放垂¶
　　　宫詞　　　　　　　　　　(宋/)花蕊夫人¶
紗幔薄垂金麥穂簾鈎纎挂玉蔥條樓西别起長春殿¶
香壁紅泥透蜀椒¶
　　　其二¶
翠華香重御爐添䨇鳳樓頭曉日暹扇掩紅鸞金殿悄¶
一聲清蹕捲珠簾¶
　　　東樓雨中　　　　　　　　(金/)王元粹¶
<pb:KR4h0141_WYG_165-5a>¶
多年蒼柏拂檐枝燕子飛来語向誰枕簟不妨留客住¶
滿樓風雨下簾時¶
　　　和史㕘政韵　　　　　　　(元/)馬祖常¶
五雲天近書香殘紅白花枝滿藥䦨一夜東風吹小雨¶
殿頭持卷隔簾看¶
　　　上京雜詠　　　　　　　　(元/)薩都拉¶
沙苑棕毛百尺樓天風揺曳錦絨鈎内家宴罷無人到¶
面面珠簾夜不收¶
<pb:KR4h0141_WYG_165-5b>¶
　　　絶句　　　　　　　　　　　薩都拉¶
待得郎君半醉時笑将紈扇索題詩小紅簾捲春波綠¶
渡水楊花落硯池¶
　　　明仁殿進講　　　　　　　(元/)貢師㤗¶
黄金為帶玉為檐劒㦸如林衞紫髯也愛儒臣勤講讀¶
向前輕掲虎皮簾¶
　　　宫詞　　　　　　　　　　(元/)納　新¶
瓊島岧嶤内苑西斑斕綺石甃清漪御床不許紅塵到¶
<pb:KR4h0141_WYG_165-6a>¶
　黄幔長教窣地垂¶
　　　　艶陽詞　　　　　　　　　(明/)宋　濓¶
　㡬番花信逐時添諸柘新篘酒正甜莫道曉風猶料峭¶
　内家新賜却寒簾¶
　　　　寄沈介軒　　　　　　　　(明/)沈　翊¶
　錦繡湖山罨畫樓君家住在小瀛洲洞簫吹上花間月¶
　十二珠簾不下鈎¶
　¶
<pb:KR4h0141_WYG_165-6b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百六十五¶
