# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.098338
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR4h0141_WYG_183-1a>¶
　欽定四庫全書¶
御定佩文齋詠物詩選卷一百八十三¶
　　箋類¶
　　　五言古¶
　　　　為傅建康詠紅箋　　　　　(梁/)江　洪¶
　雜彩何足竒唯紅偏作可灼爍類蕖開輕明似霞破縷¶
　質卷芳脂裁花承百和且傳别離心復是相思裹不值¶
　情牽人豈識風流座¶
<pb:KR4h0141_WYG_183-1b>¶
　　　七言律¶
　　　　酬崔駙馬惠箋百張兼貽四韻¶
　　　　　　　　　　　　　　　　(唐/)楊巨源¶
　百張雲様亂花開七字文頭豔錦回浮碧空從天上得¶
　殷紅應自日邊來捧持價重凌雲葉封裹香深笑海苔¶
　滿篋清光應照眼欲題風韻愧凡才¶
　　　　襲羙以魚箋見寄因謝成篇　(唐/)陸龜䝉¶
　搗成霜粒細鱗鱗知作豪吟幸見分向日乍驚新繭色¶
<pb:KR4h0141_WYG_183-2a>¶
臨風時辨白萍文好將花下承金粉堪送天邊詠碧雲¶
見倚小窗親襞染盡圖春色寄夫君¶
　　　酬魯望見答魚牋之什　　　(唐/)皮日休¶
輕如隱起膩如飴除却鮫工解製稀欲寫恐成河伯詔¶
試裁疑是水仙衣毫端白獺脂猶濕指下氷蠶子欲飛¶
若用莫將閒處去好題春思贈江妃¶
　　　以剡箋寄贈陳待詔　　　　(明/)陳　端¶
雲母光籠玉楮温得來元自剡谿濆清涵天姥峯頭雪¶
<pb:KR4h0141_WYG_183-2b>¶
潤帶金庭谷口雲九萬未充王内史百畨聊贈杜參軍¶
從知醉裏縱横墨不到羊欣白練裙¶
　　七言排律¶
　　　燕枝板浣花牋寄合州徐文職方¶
　　　　　　　　　　　　　　　(宋/)石　介¶
合州太守鬢將絲聞說歡情尚不衰板與歌娘拍新調¶
牋供狎客寫芳辭木成文理差差動花暎谿光瑟瑟竒¶
名得只從嘉郡樹(燕枝木/嘉州出)様傳仍自薛濤時(有薛/濤牋)竒章¶
<pb:KR4h0141_WYG_183-3a>¶
磊磊馳聲價江令翩翩落酒巵㡬首詩成卷魚子(有魚/子箋)誰¶
人唱罷泣燕枝紅牙管好同牀置紫竹笙宜一處施願¶
助風流向樽席杏花况是未離披¶
　　七言絶句¶
　　　宫詞　　　　　　　　　　　(唐/)王　建¶
内人對御疊花箋繡坐移來玉案邊紅蠟光中呈草本¶
平明舁出閣門宣¶
　　　酬周秀才　　　　　　　　　(唐/)施肩吾¶
<pb:KR4h0141_WYG_183-3b>¶
三展蜀箋皆郢曲我心珍重甚瓊瑶應縁水府神龍睡¶
偷得鮫人五色綃¶
　　　寄温飛卿箋紙　　　　　　　(唐/)叚成式¶
三十六鱗充使時數畨猶得裹相思待將袍襖重鈔了¶
盡寫襄陽播掿詞¶
　　　寄弟洎蜀箋　　　　　　　　(唐/)韓　浦¶
十様蠻箋出益州寄來新自浣谿頭老兄得此全無用¶
助爾添修五鳯樓¶
<pb:KR4h0141_WYG_183-4a>¶
　　　　贈箋紙吕生　　　　　　　(元/)朱徳潤¶
　玉肌匀膩粉初乾淡淡空青印碧䦨曉日長楊新賦就¶
　墨雲時度玉螭寒¶
　　　　其二¶
　羅文緝緝染湘流中瑩晴空一叚秋莫問汗青千古事¶
　漆書應讓管城侯¶
　¶
　¶
<pb:KR4h0141_WYG_183-4b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百八十三¶
