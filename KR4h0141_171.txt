# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.842972
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百七十一
<pb:KR4h0141_WYG_171-1a>¶
　欽定四庫全書¶
御定佩文齋詠物詩選卷一百七十一¶
　　讀書類¶
　　　五言古¶
　　　　讀山海經　　　　　　　　(晉/)陶　濳¶
　孟夏草木長遶屋樹扶疎衆鳥欣有託吾亦愛吾廬既¶
　耕亦已種時還讀我書窮巷隔深轍頗廻故人車歡言¶
　酌春酒摘我園中蔬微雨從東來好風與之俱汜覧周¶
<pb:KR4h0141_WYG_171-1b>¶
　王傳流觀山海圖俯仰終宇宙不樂復何如¶
　　　　讀書　　　　　　　　　　(宋/)謝惠連¶
　賁園奚足慕下惟故宜遵山成由一簣崇積始微塵虞¶
　軒雖𣺌莽顔隰亦何人¶
　　　　帝京篇　　　　　　　　　(唐/)太　宗¶
　巖廊罷機務崇文聊駐輦玉匣啟龍圖金繩披鳳篆韋¶
　編斷仍續縹帙舒還卷對此乃淹留欹案觀墳典¶
　　　　山澗讀易軒　　　　　　　(元/)劉永之¶
<pb:KR4h0141_WYG_171-2a>¶
環環碧澗連靡靡蒼山屬初日照林端春禽鳴布榖松¶
深有去雲苔靜無來躅獨把一編書時向窗間讀¶
　　七言古¶
　　　灃水送鄭豐之郭縣讀書　　(唐/)皇甫冉¶
麥秋中夏凉風起送君西郊及灃水孤煙逺樹動離心¶
隔岸江流若千里早年江海謝浮名此路雲山愜爾情¶
上古全經皆在口秦人如見濟南生¶
　　五言律¶
<pb:KR4h0141_WYG_171-2b>¶
　　　送王正字山寺讀書　　　　(唐/)李嘉祐¶
欲究先儒敎還過支遁居山階閒聴法竹徑獨看書向¶
日荷新卷迎秋柳半疎風流有佳句不似帶經鋤¶
　　　和劉七讀書　　　　　　　(唐/)錢　起¶
夜雨深館靜苦心黄卷前雲隂留墨沼螢影傍華編夢¶
鳥富青藻通經仍妙年何愁丹穴鳳不飲玉池泉¶
　　　送獨孤馬二秀才居明月山讀書¶
　　　　　　　　　　　　　　　(唐/)賈　島¶
<pb:KR4h0141_WYG_171-3a>¶
濯志俱髙潔儒科慕冉顔家辭臨水郡雨到讀書山栖¶
鳥㯶花上聲鐘礫閣間寂寥窗外户時見一舟還¶
　　七言律¶
　　　送薛居士和州讀書　　　　(唐/)嚴　維¶
孤雲獨鶴共悠悠萬卷經書一葉舟楚地巢城民舍少¶
煙邨社樹鷺湖秋蒿萊織妾晨炊黍籬落耕童夕放牛¶
年少不應辭苦節諸生若遇亦封侯¶
　　五言絶句¶
<pb:KR4h0141_WYG_171-3b>¶
　　　秋晩　　　　　　　　　　(明/)方　登¶
秋晩行堤上書聲在茅屋月出不逢人風來弄修竹¶
　　七言絶句¶
　　　讀老子　　　　　　　　　(唐/)白居易¶
言者不知知者黙此語吾聞於老君若道老君是知者¶
縁何自著五千文¶
　　　讀孝經　　　　　　　　　(唐/)方　愚¶
星彩滿天朝北極源流是處赴東溟爲臣爲子須忠孝¶
<pb:KR4h0141_WYG_171-4a>¶
　莫負宣尼一卷經¶
　　　　寄雲臺觀田秀才　　　　　(唐/)馬　戴¶
　雪壓松枝拂石窗幽人獨坐鶴成雙晩來潄齒敲氷渚¶
　閒讀仙書倚翠幢¶
　¶
　¶
　¶
　¶
<pb:KR4h0141_WYG_171-4b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百七十一¶
