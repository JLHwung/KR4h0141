# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.927856
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷六十九
<pb:KR4h0141_WYG_069-1a>¶
　欽定四庫全書¶
御定佩文齋詠物詩選卷六十九¶
　　巫山類¶
　　　五言古¶
　　　　巫山髙　　　　　　　　　(齊/)王　融¶
　想像巫山髙薄暮陽臺曲烟霞乍舒卷蘅芳自斷續彼¶
　美如可期寤言紛在矚憮然坐相思秋風下庭緑¶
　　　　巫山髙　　　　　　　　　(梁/)元　帝¶
<pb:KR4h0141_WYG_069-1b>¶
　巫山髙不窮迥出荆門中灘聲下濺石猿鳴上逐風樹¶
　雜山如畵林暗澗疑空無因謝神女一為出房櫳¶
　　　　賦得巫山髙　　　　　　　(梁/)王　泰¶
　迢遞巫山竦逺天新霽時樹交凉去逺草合影開遲谷¶
　深流響咽峡近猿聲悲只言雲雨狀自有神仙期¶
　　　　巫山髙　　　　　　　　　(陳/)蕭　佺¶
　巫山映巫峡髙髙殊未窮猿聲不辨處雨色詎分空懸¶
　崖下桂月深澗響松風别有仙雲起時向椘王宫¶
<pb:KR4h0141_WYG_069-2a>¶
　　　巫山髙　　　　　　　　　(唐/)喬知之¶
巫山十二峰參差互隠見潯陽㡬千里周覽忽已徧想¶
像神女姿摘芳共珍薦椘雲何逶迤紅樹日葱蒨椘雲¶
沒湘源紅樹斷荆門郢路不可見况復夜聞猿¶
　　七言古¶
　　　巫山髙　　　　　　　　　(唐/)李　賀¶
碧叢叢髙挿天大江翻瀾神曳烟椘魂尋夢風颸然曉¶
風飛雨生苔錢瑶姬一去一千年丁香笻竹啼老猿古¶
<pb:KR4h0141_WYG_069-2b>¶
祠近月蟾桂寒椒花墜紅濕雲間¶
　　五言律¶
　　　巫山髙　　　　　　　　　(唐/)沈佺期¶
巫山髙不極合沓狀竒新暗谷疑風雨隂崖若鬼神月¶
明三峡曉潮滿九江春為問陽臺客應知入夢人¶
　　　巫山髙　　　　　　　　　(唐/)劉方平¶
椘國巫山秀清猿日夜啼萬重春樹合十二碧峰齊峡¶
出朝雲下江廻暮雨西陽臺歸路直不畏向家迷¶
<pb:KR4h0141_WYG_069-3a>¶
　　　巫山髙　　　　　　　　　(唐/)皇甫冉¶
巫峡見巴東迢迢出半空雲藏神女館雨到椘王宫朝¶
暮泉聲落寒暄樹色同清猿不可聽偏在九秋中¶
　　　巫山髙　　　　　　　　　(唐/)李　端¶
巫山十二峰皆在碧虚中廻合雲藏日霏微雨帶風猿¶
聲寒過水樹色暮連空愁向髙唐宿清秋見椘宫¶
　　　巫山髙　　　　　　　　　(唐/)鄭世翼¶
巫山凌太清岧嶤類削成霏霏暮雨合藹藹朝雲生危¶
<pb:KR4h0141_WYG_069-3b>¶
峰入鳥道深谷瀉猿聲別有幽棲客淹留攀桂情¶
　　七言律¶
　　　題巫山廟　　　　　　　　(唐/)劉　滄¶
十二嵐峰掛夕暉廟門深閉霧烟微天髙木落椘人思¶
山㢠月殘神女歸觸石晴雲凝翠鬢度江寒雨濕羅衣¶
嬋娟似恨襄王夢猿呌斷巖秋蘚稀¶
　　五言絶句¶
　　　夜過巫山　　　　　　　　(唐/)崔仲方¶
<pb:KR4h0141_WYG_069-4a>¶
　荆門秋水急巫峡斷雲輕若為教月夜長短聽猿聲¶
　　　　巫峡　　　　　　　　　　(唐/)陸龜蒙¶
　巫峡七百里巫山十二重年年自雲雨環珮竟誰逢¶
　　　七言絶句¶
　　　　巫山　　　　　　　　　　(唐/)張子容¶
　巫嶺岧嶤天際重佳期夙昔願相從朝雲暮雨連天暗¶
　神女知来第㡬峰¶
　　　　題巫山神女祠(時白居易除蘇州刺/史自峡沿流赴郡)¶
<pb:KR4h0141_WYG_069-4b>¶
　　　　　　　　　　　　　　　　(唐/)繁知一¶
　忠州刺史今才子行到巫山必有詩為報髙唐神女道¶
　速排雲雨候清詞¶
　¶
　¶
　¶
　¶
御定佩文齋詠物詩選巻六十九¶
