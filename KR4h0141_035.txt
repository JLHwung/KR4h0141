# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.372756
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0141_WYG_035-1a>¶
　欽定四庫全書¶
御定佩文齋詠物詩選卷三十五¶
　　上元類¶
　　　五言古¶
　　　　上元夜效小庾體同用春字　(唐/)長孫正隱¶
　薄晩嘯遊人車馬亂驅塵月光三五夜燈燄一重春煙¶
　雲迷北闕簫管識南鄰洛城終不閉更出小平津¶
　　　　上元夜　　　　　　　　　(宋/)蘇　軾¶
<pb:KR4h0141_WYG_035-1b>¶
　前年侍玉輦端門萬枝燈璧月挂罘罳珠星綴觚稜去¶
　年中山府老病亦宵興牙旗穿夜市鐵馬響春冰今年¶
　江海上雲房寄山僧亦復舉膏火松間見層層散䇿桄¶
　榔林林疎月鬅鬙使君置酒罷簫鼔轉松陵狂生來索¶
　酒一舉輙數升浩歌出門去我亦歸瞢騰¶
　　　七言古¶
　　　　上元作　　　　　　　　　(宋/)孔平仲¶
　春來霧雨久不收上元三日月如秋傾城娯樂競沽酒¶
<pb:KR4h0141_WYG_035-2a>¶
舊歳豐登仍足油樓前燈山燒荻火光影動揺桑落州¶
太守憑髙列歌吹遊人哄笑觀俳優銅盤貯煤挿烏帽¶
從兵小吏斥下樓侍觴行食皆官伎目眙不言語或偷¶
短長赤白皆莫校但取一笑餘何求譬如飲酒且為樂¶
不問甘苦醉即休歸來紞如打五鼓春寒慘慘吹駝裘¶
羣兒嬉戲尚未寢更看紫姑花滿頭¶
　　五言律¶
　　　軒遊宫十五夜　　　　　　(唐/)明　皇¶
<pb:KR4h0141_WYG_035-2b>¶
行邁離秦國廵方赴洛師路逢三五夜春色暗中期闗¶
外長河轉宫中淑氣遲歌鐘對明月不減舊遊時¶
　　　上元　　　　　　　　　　(唐/)郭利正¶
九陌連燈影千門度月華傾城出寶騎匝路轉香車爛¶
熳惟愁曉周遊不問家更逢清管發處處落梅花¶
　　　正月十五夜應制　　　　　(唐/)孫　逖¶
洛城三五夜天子萬年春綵仗移雙闕瓊筵㑹九賔舞¶
成蒼頡字燈作法王輪不覺東方日遥垂御藻新¶
<pb:KR4h0141_WYG_035-3a>¶
　　　正月十五夜　　　　　　　(唐/)蘇味道¶
火樹銀花合星橋鐵鎖開暗塵隨馬去明月逐人來遊¶
妓皆穠李行歌盡落梅金吾不禁夜玉漏莫相催¶
　　　正夜侍宴應詔　　　　　　(唐/)薛　曜¶
重闗鐘漏通夕敞鳳皇宫雙闕祥煙裏千門明月中酒¶
杯浮湛露歌曲唱流風侍臣咸醉止恒慚恩遇崇¶
　　　十五夜觀燈　　　　　　　(唐/)王　諲¶
暫得金吾夜通看火樹春停車傍明月走馬入紅塵妓¶
<pb:KR4h0141_WYG_035-3b>¶
雜歌偏勝場移舞更新應須盡記取說向不來人¶
　　　正月十五日夜　　　　　　(唐/)白居易¶
歳熟人心樂朝遊復夜遊春風來海上明月在江頭燈¶
火家家市笙歌處處樓無妨思帝里不合厭杭州¶
　　　上元唱和　　　　　　　　(唐/)溫庭皓¶
九枝應並耀五夜思悠然景集青山外螢分碧草前輝¶
華侵月影歴亂寫星躔望極髙樓上揺光滿綺筵¶
　　　觀山燈獻徐尚書　　　　　(唐/)叚成式¶
<pb:KR4h0141_WYG_035-4a>¶
風少影零亂露輕光陸離如霞散仙掌似燒上峨嵋道¶
樹千花發扶桑九日移因山成衆象不復藉蟠螭¶
　　　元夕午門賜觀燈　　　　　(明/)金　善¶
五夜開閶闔千官列珮珂御煙浮寶篆華月送清歌歳¶
久君恩重時平樂事多金吾知不禁試問夜如何¶
　　　元夕同李伯承髙伯宗賦得火樹銀花合¶
　　　　　　　　　　　　　　　(明/)張九一¶
火樹排虚上銀花入暗開一宵春色到萬户夜光來對¶
<pb:KR4h0141_WYG_035-4b>¶
月驚飄桂臨風擬落梅莫辭歸去晩攜得艶陽回¶
　　五言排律¶
　　　十五夜遊　　　　　　　　(唐/)蘇味道¶
今夕重門啓遊春得夜芳月華連晝色燈影雜星光南¶
陌青絲騎東鄰紅粉粧管絃遥辨曲羅綺暗聞香人擁¶
行歌路車攢鬪舞場經過猶未巳鐘鼓出長楊¶
　　　奉和聖製十五夜燃燈繼以酺宴應制¶
　　　　　　　　　　　　　　　(唐/)王　維¶
<pb:KR4h0141_WYG_035-5a>¶
上路笙歌滿春城刻漏長遊人多晝日明月讓燈光魚¶
鑰通翔鳳龍輿出建章九衢陳廣樂百福透名香仙妓¶
來金殿都人繞玉堂定應偷妙舞從此學新粧奉引迎¶
三事司儀列萬方願將天地壽同以獻君王¶
　　　上元紀呉下節物俳諧體三十二韻¶
　　　　　　　　　　　　　　　(宋/)范成大¶
斗野豐年屢呉臺樂事并酒壚先疊鼓燈市蚤投瓊價¶
喜膏油賤祥占雨雪晴篔簹仙子洞菡萏化人城檣炬¶
<pb:KR4h0141_WYG_035-5b>¶
疑龍見橋星訝鵲成小家厖獨踞髙閈鹿雙撐屏展輝¶
雲母簾垂晃水精萬窗花眼密千隙玉虹明薝蔔丹房¶
挂葡萄綠蔓縈方縑繙史冊圎魄綴門衡擲燭騰空穩¶
推毬衮地輕映光魚隱見轉影騎縱横輕薄行歌過顛¶
狂社舞呈邨田蓑笠野街市管絃清里巷分題句官曹¶
别扁名旱船遥似泛水儡近如生鉗赭裝牢户嘲嗤繪¶
樂棚堵觀瑶席隘喝道綺叢爭禁鑰通三鼓歸鞭任五¶
更桑蠶春繭勸花蝶夜蛾迎鳬子描丹筆鵞毛剪雪英¶
<pb:KR4h0141_WYG_035-6a>¶
寶糖珍粔籹烏膩美飴&KR0307;撚粉團欒意熬稃腷膊聲筳¶
篿巫志怪香火婢輸誠帚卜拖裙驗箕詩落筆驚微如¶
針屬尾賤及葦分莖末俗難訶止佳辰且放行此時紛¶
僕馬有客靜柴荆幸甚歸長鋏居然照短檠生涯惟病¶
骨節物尚鄉情掎摭成俳體咨詢逮里甿誰修呉地志¶
聊以助譏評¶
　　七言律¶
　　　上元夜建元寺觀燈呈通智上人¶
<pb:KR4h0141_WYG_035-6b>¶
　　　　　　　　　　　　　　　(唐/)無名氏¶
建元看列上元燈處處廻廊鬪火層珠玉亂抛髙殿佛¶
綺羅深拜逺山僧臨風走筆思呈惠到曉行禪合伴能¶
無限喧闐畱不得月華西下露華凝¶
　　　依韻和張推官元夕　　　　(宋/)文　同¶
山郡上元榮樂事大開金地作遨塲煙雲向曉誰敎霽¶
燈燭乘春自有香紫陌熒煌隨歩逺綵棚佳麗鬪眉長¶
遊人莫惜酬髙直買取銀蟾一寸光¶
<pb:KR4h0141_WYG_035-7a>¶
　　　次韻何若谷都官燈夕　　　(宋/)趙　抃¶
千門燈燭事遨遊車馬通宵不暫休幸免煙氛遮皓月¶
任隨笳鼓雜鳴騶金壺漏下丁丁永玉斚霞生灔灔流¶
帝澤逺臨人鼓腹贑川宜有太平謳¶
　　　元夜　　　　　　　　　　(宋/)朱淑真¶
月滿今宵霽色澄深沈簾幕管絃清誇毫鬪彩連仙館¶
墜翠遺珠滿帝城一派笑聲和鼔吹六街燈火樂昇平¶
歸來禁漏餘三四窗上梅花瘦影横¶
<pb:KR4h0141_WYG_035-7b>¶
　　　上元宿通州楊原誠寓宅　　(元/)張　翥¶
禁城東下一川平杳杳煙蕪淡淡晴風滚暗塵羊角轉¶
水披殘凍鴨頭生離居有酒春堪醉小市無燈月當明¶
還憶故園今夕賞玉人花底共吹笙¶
　　　次韻李清叔元夕　　　　　(元/)貢師泰¶
絳燭燒煙散滿城九衢車馬似潮聲山河影轉琉璃薄¶
陸海光浮菡萏平蝶睡誤翻歌扇暖鵲驚疑報畫檐晴¶
夜闌人靜天如水依舊殘星數㸃明¶
<pb:KR4h0141_WYG_035-8a>¶
　　　上元十五夜　　　　　　　(明/)劉　英¶
一派春聲送管絃九衢燈燭上薰天風回鼇背星毬亂¶
雲散魚鱗璧月圎逐隊馬翻塵似海踏歌人盻夜如年¶
歸遲不屬金吾禁爭覔遺簪與墜鈿¶
　　　元夕應制　　　　　　　　(明/)趙　廸¶
龍樓鍚宴月初斜寶炬星分照翠華五夜歌鐘連甲第¶
千門燈火暎皇家錦筵人醉飄金縷羅綺春晴散彩霞¶
自是宸遊多樂事叨陪幾度賜宫花¶
<pb:KR4h0141_WYG_035-8b>¶
　　　甲辰元夕　　　　　　　　(明/)李　濓¶
寶玦金貂簇繡鞍傾城士女競追歡宣和舊俗燈偏盛¶
汴水新春夜不寒人海湧來喧笑語車雷轟處恣遊盤¶
太平景象君須記天漢橋邊立馬看¶
　　七言絶句¶
　　　上元夜　　　　　　　　　(唐/)崔　液¶
玉漏銅壺且莫催鐵闗金鎖徹明開誰家見月能閒坐¶
何處聞燈不看來¶
<pb:KR4h0141_WYG_035-9a>¶
　　　其二¶
神燈佛火百輪張刻像圖形七寶裝影裏如聞金口說¶
空中似散玉毫光¶
　　　其三¶
今年春色勝常年此夜風光最可憐鳷鵲樓前新月滿¶
鳳皇臺上寶燈燃¶
　　　其四¶
金勒銀鞍控紫驑玉輪珠幰駕青牛驂驔始散東城曲¶
<pb:KR4h0141_WYG_035-9b>¶
倐忽還來南陌頭¶
　　　其五¶
公子王孫意氣驕不論相識也相邀最憐長䄂風前弱¶
更賞新絃暗裏調¶
　　　其六¶
星移漢轉月將微露灑煙飄燈漸稀猶惜道傍歌舞處¶
踟蹰相顧不能歸¶
　　　十五夜御前口號踏歌詞　　(唐/)張　說¶
<pb:KR4h0141_WYG_035-10a>¶
花蕚樓前雨露新長安城裏太平人龍銜火樹千重燄¶
雞踏蓮花萬歳春¶
　　　其二¶
帝宫三五戲春臺行雨流風莫妒來西域燈輪千影合¶
東華金闕萬重開¶
　　　正月十五日　　　　　　　(唐/)熊孺登¶
漢家遺事今宵見楚郭明燈幾處張深夜行歌聲絶後¶
紫姑神下月蒼蒼¶
<pb:KR4h0141_WYG_035-10b>¶
　　　上元都下　　　　　　　　(宋/)張　耒¶
淡薄晴雲放月華晩粧新暈臉邊霞管絃樓上爭沽酒¶
巧笑車頭旋買花¶
　　　其二¶
驕馬金鞍白面郎雙環小女坐車箱輪聲轆轆歸何處¶
畱得紅籠絳蠟香¶
　　　上元侍飲樓上呈同列　　　(宋/)蘇　軾¶
澹月疎星遶建章仙風吹下御爐香侍臣鵠立通明殿¶
<pb:KR4h0141_WYG_035-11a>¶
一朶紅雲捧玉皇¶
　　　其二¶
老去行穿萬馬羣九衢人散月紛紛歸來一㸃殘燈在¶
猶有傳柑遺細君¶
　　　燈夕時在泗水上　　　　　(宋/)朱　松¶
燈花作意照歸人短棹扁舟寂莫濵帝力如春蘇萬物¶
遥知太乙不威神¶
　　　其二¶
<pb:KR4h0141_WYG_035-11b>¶
雲窗月檻仰乘輿俯看香車出繡襦九陌人人歌帝力¶
不須微服過康衢¶
　　　元夕　　　　　　　　　　(金/)元好問¶
花影燈光一萬重青衫驄馬踏東風彰陽舊事無人記¶
二十三年似夢中¶
　　　上元日　　　　　　　　　(元/)范　梈¶
蓬萊宫闕峙青天後内看燈記徃年誰念東籬山下路¶
再逢春月向人圎¶
<pb:KR4h0141_WYG_035-12a>¶
　　　元夕　　　　　　　　　　(元/)吳師道¶
柳臺梅巷鎖春晴酒思燈光負賞心聽徹宣和太平曲¶
獨看明月到更深¶
　　　元宵　　　　　　　　　　(元/)鄭　玉¶
對簇鼇山十萬人皇都今夕幾分春六街三市渾如晝¶
寄語金吾莫夜巡¶
　　　其二¶
市上燈張玉井蓮門前簫鼓更喧天先生嬾向兒童語¶
<pb:KR4h0141_WYG_035-12b>¶
閉户髙居但欲眠¶
　　　元宵偶作　　　　　　　　(元/)錢惟善¶
彈壓城池夜屬櫜放燈那復事奢豪水晶宫裏香風細¶
曾見神山駕六鼇¶
　　　汴中元夕　　　　　　　　(明/)李夢陽¶
中山孺子倚新粧鄭女燕姬獨擅場齊唱憲王新樂府¶
金梁橋外月如霜¶
　　　其二¶
<pb:KR4h0141_WYG_035-13a>¶
　細雨燒燈夜色新酒樓花市不勝春和風欲動千門月¶
　醉殺東西南北人¶
　　　　都城元夕　　　　　　　　(明/)劉　侃¶
　一夕春從天上回六街火樹徹明開叮嚀莫似吹蘆管¶
　纔報梅開又落梅¶
　¶
　¶
　¶
<pb:KR4h0141_WYG_035-13b>¶
　¶
　¶
　¶
　¶
　¶
　¶
　¶
御定佩文齋詠物詩選巻三十五¶
