# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.800663
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百八十九
<pb:KR4h0141_WYG_289-1a>¶
　欽定四庫全書¶
御定佩文齋詠物詩選巻二百八十九¶
　　楊栁類¶
　　　五言古¶
　　　　折楊栁　　　　　　　　　(梁/)簡文帝¶
　楊栁亂成絲攀折上春時葉宻鳥飛礙風輕花落遲城¶
　高短簫發林空畫角悲曲中無别意併是為相思¶
　　　　詠陽雲樓簷栁　　　　　　(梁/)元　帝¶
<pb:KR4h0141_WYG_289-1b>¶
　楊栁非花樹依樓自覺春枝邊通粉色葉裏暎紅巾帶¶
　日交簾影因吹掃席塵拂簷應有意偏宜桃李人¶
　　　　賦得垂栁暎斜谿　　　　　(陳/)張正見¶
　千仭清谿險三陽弱栁垂葉細臨湍合根空帶石危風¶
　翻夾浦絮雨濯倚流枝不分梅花落還同横笛吹¶
　　　　西澗種栁　　　　　　　　(唐/)韋應物¶
　宰邑乖所願黽勉愧昔人聊將休暇日種栁西澗濱置¶
　鍤息㣲倦臨流睇歸雲封壤自人力生條在陽春成隂¶
<pb:KR4h0141_WYG_289-2a>¶
豈自取為茂屬他辰延詠留佳賞山水變夕曛¶
　　　東澗種栁　　　　　　　　(唐/)白居易¶
野性愛栽植植栁水中坻乗春持斧斫裁截而樹之長¶
短既不一髙下隨所宜倚岸埋大幹臨流揷小枝松柏¶
不可待楩楠固難移不如種此樹此樹易榮滋無根亦¶
可活成隂况非遲三年未離郡可以見依依種罷水邊¶
憇仰頭閒自思富貴本非望功名須待時不種東谿栁¶
端坐欲何為¶
<pb:KR4h0141_WYG_289-2b>¶
　　　栁堤　　　　　　　　　　(明/)袁　凱¶
柔條被晴莎宻隂覆芳杜逶迤起沙際寂寞連水滸鷗¶
眠雨未歇鶯叫煙初曙還將竹竿去從爾釣春渚¶
　　七言古(附長短句/)¶
　　　詠栁　　　　　　　　　　(唐/)許景先¶
春色東來渡渭橋青門垂栁百千條長楊西連建章路¶
漢家林苑紛無數縈花始遍合歡枝逰絲半罥相思樹¶
春楼初日照南隅柔條垂綠掃金鋪寶釵新梳倭墮髻¶
<pb:KR4h0141_WYG_289-3a>¶
錦帶交垂連理襦自憐栁塞淹戎幕銀燭長啼愁夢著¶
芳樹朝催玉管新春風夜染羅衣薄城頭楊栁巳如絲¶
今年花落去年時折芳逺寄相思曲為惜容華難再持¶
　　　官渡栁歌送李員外承恩徃揚州覲省¶
　　　　　　　　　　　　　　　(唐/)獨孤及¶
君不見官渡河兩岸三月楊栁枝千條萬條色色色勝¶
綠絲花作鉛粉絮葉成翠羽帳此時送逺人悵望春水¶
上逺客折楊栁依依兩含情夾郎木蘭舟送郎千里行¶
<pb:KR4h0141_WYG_289-3b>¶
郎把紫泥書東征覲庭闈脫却貂襜褕新著五彩衣雙¶
鳯并兩翅將雛東南飛五兩得便風幾日到揚州莫貪¶
揚州好客行剰淹留郎到官渡頭春蘭已應久殷勤道¶
逺别為謝大堤栁攀條倘相憶五里一廽首明年栁枝¶
黄問郎還家否¶
　　　岸栁　　　　　　　　　　(宋/)楊萬里¶
栁梢拂入谿雲隂栁根揷入谿水深祇今立岸一敝帚¶
歸時弄日千黄金人生榮謝亦如此謝何足怨榮何喜¶
<pb:KR4h0141_WYG_289-4a>¶
秋霜春雨自四時老夫問栁栁不知¶
　　五言律¶
　　　春池栁　　　　　　　　　(唐/)太　宗¶
年栁變池臺隋堤曲直廽逐浪絲隂去迎風帶影來疎¶
黄一鳥哢半翠幾睂開縈雪臨春岸參差間早樓¶
　　　栁　　　　　　　　　　　(唐/)李　嶠¶
楊栁鬱氤氲金堤總翠芬庭前花類雪楼際葉如雲列¶
宿分龍影芳池寫鳯文短簫何以奏攀折為思君¶
<pb:KR4h0141_WYG_289-4b>¶
　　　望漢陽栁色寄王宰　　　　(唐/)李　白¶
漢陽江上栁望客引東枝樹樹花如雪紛紛亂若絲春¶
風傳我意草木度前墀寄謝絃歌宰西來定未遲¶
　　　栁邊　　　　　　　　　(唐/)杜　甫¶
只道梅花發那知栁亦新枝枝總到地葉葉自開春紫¶
燕時翻翼黄鸝不露身漢南應老盡灞上逺愁人¶
　　　賦得長亭栁　　　　　　　(唐/)戴叔倫¶
濯濯長亭栁隂連㶚水流雨槎金縷細煙䙚翠絲柔送¶
<pb:KR4h0141_WYG_289-5a>¶
客添新恨聽鶯憶舊逰贈行多折取那得到深秋¶
　　　生春　　　　　　　　　　(唐/)元　稹¶
何處生春早春生栁眼中芽新纔綻日茸短未含風綠¶
誤睂心重黄驚蠟淚融碧條殊未合愁緒巳先叢¶
　　　栁　　　　　　　　　　　(唐/)李商隠¶
章臺従掩暎郢路更參差見説風流極來當婀娜時橋¶
廻行欲斷堤逺意相隨忍放花如雪青樓撲酒旗¶
　　　謔栁　　　　　　　　　　　李商隱¶
<pb:KR4h0141_WYG_289-5b>¶
已帶黄金縷仍飛白玉花長時須拂馬宻處少藏鴉睂¶
細従他斂腰輕莫自斜玳梁誰道好偏擬暎盧家¶
　　　詠栁　　　　　　　　　　(唐/)方　干¶
揺曵惹風吹臨堤軟勝絲態濃誰為識力弱自難持學¶
舞枝翻袖呈妝葉展睂如何一攀折懷友又題詩¶
　　　詠栁　　　　　　　　　　(唐/)呉　融¶
自與鶯為地不教花作媒細應和雨斷輕秖受風裁好¶
拂錦歩幛莫遮銅雀臺灞陵千萬樹日暮别離囘¶
<pb:KR4h0141_WYG_289-6a>¶
　　　栁花寄人　　　　　　　　(唐/)李建勲¶
每愛江城裏青春向盡時一廻新雨歇是處好風吹破¶
石粘蟲網髙樓撲酒旗遥知陶令宅五樹正離披¶
　　　折栁亭　　　　　　　　　(宋/)孔平仲¶
楊栁已藏鴉髙亭望物華平時常送客此日自離家别¶
酒杯何滿征途日欲斜醉行三十里春思滿鶯花¶
　　　折楊栁　　　　　　　　　(元/)錢惟善¶
何處好楊栁攀條贈逺行花飛渡江水客醉踏歌聲秋¶
<pb:KR4h0141_WYG_289-6b>¶
色凋榆塞春隂接鳯城一枝不敢折為近亞夫營¶
　　　楊花　　　　　　　　　　(元/)僧善住¶
池塘春欲暮散漫復霏㣲未得為萍去先來作雪飛帶¶
泥粘燕觜和雨㸃人衣向晚東風急飄零無所歸¶
　　　綠窗詩　　　　　　　　　(元/)孫　淑¶
窗裏人初起窗前栁正嬌捲簾衝落絮開鏡見垂條坐¶
對分金線行防拂翠翹流鶯空巧語倦聽不須調¶
　　　宫栁　　　　　　　　　　(明/)陳　沂¶
<pb:KR4h0141_WYG_289-7a>¶
嫋嫋春聲裏隂隂曉色中縷垂金屋暗花散玉樓空凝¶
露啼秦苑因風鬬楚宫不知行輦處幾樹近簾櫳¶
　　　折楊栁　　　　　　　　　(明/)楊　愼¶
白雪新年盡東風昨夜驚芳菲隨處滿楊栁最多情染¶
作春衣色吹為玉笛聲如何千里别只贈一枝行¶
　　　賦得新栁送别　　　　　　(明/)謝肇淛¶
短岸復長隄黄輕綠未齊曉風吹不定春雪壓常低草¶
細偏相妬鶯嬌未敢啼年芳君莫問日落灞陵西¶
<pb:KR4h0141_WYG_289-7b>¶
　　　孤栁　　　　　　　　　　(明/)僧徳祥¶
孤栁在江津年年占早春上林何限樹此樹獨無鄰蘸¶
水煙條短啼春露葉新不知緣甚事只贈逺行人¶
　　　折楊栁　　　　　　　　　(明/)楊文儷¶
昔去臨岐路柔黄綴樹生今來歸故里暗綠與樓平花¶
起輕飄絮條聲巧囀鶯因看攀折處記取别時情¶
　　五言排律¶
　　　小苑春望宫池栁色　　　　(唐/)張　昔¶
<pb:KR4h0141_WYG_289-8a>¶
小苑春初至皇衢日更清遥分萬條栁迥出九重城隱¶
暎龍池潤參差鳯闕明影宜宫雪曙色帶禁煙晴深淺¶
殘陽變髙低曉吹輕年光正堪折欲寄一枝榮¶
　　　御溝新栁　　　　　　　　(唐/)賈　稜¶
御苑陽和早章溝栁色新託根偏近日布葉乍迎春秀¶
質方含翠清隂欲庇人輕煙度斜景多露滴行塵䙚䙚¶
堪離贈依依獨望頻王孫如可賞攀折在芳辰¶
　　　御溝新栁　　　　　　　　(唐/)馮　宿¶
<pb:KR4h0141_WYG_289-8b>¶
夾道天渠逺垂絲御栁新千條宜向日萬戸共迎春輕¶
翠含煙發微音逐吹頻靜看思渡口廻望憶江濱䙚䙚¶
分逰騎依依駐旅人陽和如可及攀折在兹辰¶
　　　御溝新栁　　　　　　　　(唐/)陳　羽¶
宛宛如絲栁含黄一望新未成溝上暗且向日邊春嫋¶
娜方遮水低迷欲醉人託空方鬱鬱逐溜影鱗鱗㺯色¶
滋宵露垂枝染夕塵夾堤連太液還似暎天津¶
　　　御溝新栁　　　　　　　　(唐/)杜荀鶴¶
<pb:KR4h0141_WYG_289-9a>¶
律到御溝春溝邊栁色新細籠穿禁水輕拂入朝人日¶
近韶光早天低聖澤勻谷鶯棲未穩宫女畫難真楚國¶
空揺浪隋堤暗惹塵何如帝城裏先得覆龍津¶
　　　垂栁　　　　　　　　　　(唐/)李商隱¶
垂栁碧髯茸樓昬雨帶容思量成夜夢束久發春慵梳¶
洗憑張敞乘騎笑稚恭碧虛隨轉笠紅燭近髙舂怨目¶
明秋水愁睂淡逺峯小欄花盡蝶靜院醉醒蛩舊作琴¶
臺鳳今為藥店龍寶奩抛擲久一任景陽鐘¶
<pb:KR4h0141_WYG_289-9b>¶
　　　栁絮　　　　　　　　　　(金/)髙廷玉¶
斷送春歸去紛飛不暫停和風三徑雪微雨一池萍蝶¶
惹依芳草蜂粘過小庭静宜投隙地狂欲攪青冥得得¶
穿珠户時時撲翠屏黄鶯枝上語似與訴飄零¶
　　　栁巷　　　　　　　　　　(元/)許有孚¶
種栁圭塘路行行便向榮雨晴羞眼澀煙暖細睂橫色¶
比金猶嫩枝看翠易盈林疎無繫馬葉接有啼鶯線亂¶
柔條䙚氊鋪落絮平尋詩常獨往送客或同行歸院塵¶
<pb:KR4h0141_WYG_289-10a>¶
難到還家月每明上通陶令宅下接亞夫營京兆時非¶
昔髙樓夢自驚陽關休疊曲司馬易傷情但恐春囘馭¶
何將酒解酲託根因勝境由徑得嘉名莫訝公休吏詩¶
成句未精¶
　　七言律¶
　　　栁絮　　　　　　　　　　(唐/)劉禹錫¶
飄颺南陌起東鄰漠漠濛濛好度春花巷暖隨輕舞蝶¶
玉樓晴拂豔妝人縈廽謝女題詩筆㸃綴陶公漉酒巾¶
<pb:KR4h0141_WYG_289-10b>¶
何處好風偏似雪隋河堤上古江津¶
　　　喜小樓西新栁抽條　　　　(唐/)白居易¶
一行弱栁前年種數尺柔條今日新漸欲拂他騎馬客¶
未多遮得上樓人須教碧玉羞睂黛莫與紅桃作麴塵¶
為報金堤千萬樹饒伊未敢苦爭春¶
　　　栁　　　　　　　　　　　(唐/)李商隱¶
江南江北雪初消漠漠輕黄惹嫩條灞岸已攀行客手¶
楚宫先騁舞姬腰清明帶雨臨官道晚日含風拂野橋¶
<pb:KR4h0141_WYG_289-11a>¶
如線如絲正牽恨王孫歸路一何遥¶
　　　題栁　　　　　　　　　　(唐/)温庭筠¶
楊栁千條拂面絲綠煙金穗不勝吹香隨靜婉歌塵起¶
影伴嬌嬈舞袖垂羗笛一聲何處曲流鶯百囀最髙枝¶
千門九陌花如雪飛過宫牆兩不知¶
　　　詠栁　　　　　　　　　　(唐/)薛　逢¶
弱植驚風急自傷暮來翻遣思悠揚曾飄綺陌隨髙下¶
敢拂朱欄競短長縈砌乍飛還乍舞撲池如雪又如霜¶
<pb:KR4h0141_WYG_289-11b>¶
莫令岐路頻攀折漸擬垂隂到畫堂¶
　　　新栁　　　　　　　　　　(唐/)薛　能¶
輕輕須重不須輕衆木難成獨早成柔性定勝剛性立¶
一枝還引萬枝生天鍾和氣元無力時遇風光别有情¶
誰道少逢知已用將軍因此建雄名¶
　　　栁　　　　　　　　　　　(唐/)羅紹威¶
妝㸃青春更有誰青春常許占先知亞夫營畔風輕處¶
元亮門前日暖時花宻宛如飄六出葉繁何惜借雙睂¶
<pb:KR4h0141_WYG_289-12a>¶
交情别緒論多少好向行人贈一枝¶
　　　詠栁　　　　　　　　　　(唐/)李咸用¶
日近煙饒還有意東垣西掖幾千株牽仍别恨知難盡¶
誇衒春光恐更無解引人情長婉約巧隨風勢强盤紆¶
天應繡出繁華景處處茸絲惹路衢¶
　　　折楊栁　　　　　　　　　(唐/)翁　綬¶
紫陌金堤暎綺羅逰人處處動離歌隂移古戍迷芳草¶
花帶殘陽落逺波臺上少年吹白雪樓中思婦歛青蛾¶
<pb:KR4h0141_WYG_289-12b>¶
殷勤攀折贈行客此去闗山雨雪多¶
　　　新栁　　　　　　　　　　(唐/)顧　雲¶
帶露含煙處處垂綻黄揺綠嫩參差長隄未見風飄絮¶
廣陌初憐日暎絲斜傍畫筵偷舞態低臨妝閣學愁睂¶
離亭不放到春暮折盡拂簷千萬枝¶
　　　栁　　　　　　　　　　　(唐/)徐　夤¶
漠漠金條引線微年年先翠報春歸觧籠飛靄延芳景¶
不逐亂花飄夕暉啼鳥噪蟬堪悵望舞煙揺水自因依¶
<pb:KR4h0141_WYG_289-13a>¶
五株名顯陶家後見說辭榮種者稀¶
　　　詠栁　　　　　　　　　　(宋/)王十朋¶
東君扵此最鍾情裝㸃邨邨入書屏向我無言睂自展¶
與人非故眼猶青縈牽别恨絲千尺斷送春光絮一亭¶
葉底黃鸝音更好隔谿煙雨醉時聽¶
　　　楊花　　　　　　　　　　(金/)邢安國¶
細㸃輕團轉復飄隋家堤岸灞陵橋非綿非絮寒無用¶
如雪如霜暖不消狂惹客衣知有恨巧尋禪榻故相撩¶
<pb:KR4h0141_WYG_289-13b>¶
陂塘囬首浮萍滿依舊春風擺翠條¶
　　　反垂栁短吟　　　　　　　(元/)劉　因¶
偃蹇髙松雪謾飛最憐憔悴綠楊枝青絲曾識鶯聲軟¶
黄葉俄驚馬足遲有分只偷春色早無心要結嵗寒知¶
不應再得東風力更與行人管别離¶
　　　風栁　　　　　　　　　　(元/)張𢎞範¶
澹澹池塘近楚宫綠腰䙚娜學盤中亂揺芳草飛輕白¶
細搭朱欄拂落紅枝上嬌鶯啼恰恰樹邊舞蝶意悤悤¶
<pb:KR4h0141_WYG_289-14a>¶
東君應著吹嘘力要把春愁一掃空¶
　　　栁眼　　　　　　　　　　(元/)謝宗可¶
媚媆窺春淺碧浮欲開還閉半顰羞露垂煙縷秋波溜¶
雨歇風條曉淚收上苑困酣興廢夢灞橋看盡古今愁¶
五株彭澤囬青否應是生花雪滿頭¶
　　　賦楊花　　　　　　　　　(元/)陳　基¶
巷南巷北晝冥冥揺蕩春風未肯停薄命不禁巫峡雨¶
前身曾化楚江萍已扵謝女詩中見更向劉郎曲裏聽¶
<pb:KR4h0141_WYG_289-14b>¶
腸斷不堪囘首處並人飛過短長亭¶
　　　楊花　　　　　　　　　　(元/)馬　臻¶
品題曾入百花名長恨濛濛畫不成灞岸雨餘粘穗濕¶
章臺風暖撲人輕緩隨流水知無力閒度髙樓似有情¶
想得山齋清影裏亂和蛛網惹柴荆¶
　　　楊花　　　　　　　　　　(明/)睿　宗¶
金絲縷縷是誰槎時見流鶯為擲梭春暮絮飛清影薄¶
夏初蟬噪綠隂多依依弱態愁青女䙚䙚柔情戀碧波¶
<pb:KR4h0141_WYG_289-15a>¶
惆悵路岐行客衆長條折盡欲如何¶
　　　楊花　　　　　　　　　　(明/)謝　晉¶
飛飛滚滚復揚揚送盡春歸客路傍雪為有才曾擬詠¶
風因無力却欺狂妝樓曉起縈簾白水郭晴來滿店香¶
莫向隋堤凝望眼斷烟斜日正迷茫¶
　　　糝徑楊花　　　　　　　　(明/)李東陽¶
漢漠楊花帶逺天舞如輕雪糝如氊行當僻處隨人到¶
風向多時著意偏地濕似沾前夜雨日斜猶颺隔谿煙¶
<pb:KR4h0141_WYG_289-15b>¶
春光到此真須惜莫愛牀頭沽酒錢¶
　　　宫栁　　　　　　　　　　(明/)石　珤¶
内裏垂楊自不同萬條柔翠拂瓊宫葉含華蕚楼前雨¶
枝帶朝元閣上風望入畫睂情正切囀来黄鳥語初工¶
一般灞水橋頭綠日日行人惆悵中¶
　　　武昌栁　　　　　　　　　(明/)錢希言¶
容顔消息轉悠悠暗憶飛綿上翠樓謝氏女郎空有賦¶
盧家少婦不知愁隂疑灞水橋邊合絲學靈和殿裏柔¶
<pb:KR4h0141_WYG_289-16a>¶
若向呉昌折春色綠條留取繫歸舟¶
　　　詠新栁　　　　　　　　　(明/)徐　桂¶
掩暎朱樓䕃曲池霏微芳樹早含滋枝枝水畔纔舒眼¶
葉葉風前乍展睂未許漫天輕作絮且教拂地有垂絲¶
征人逺道那堪折休共梅花笛裏吹¶
　　　其二¶
條風一夜乍囬枯黛色和烟半有無𤣥灞柔條堪繫馬¶
白門疎影不藏烏樓頭寒暎羅衣薄曲裹風驚紫塞孤¶
<pb:KR4h0141_WYG_289-16b>¶
春水淥波春草碧等閒芳嵗莫教徂¶
　　　栁　　　　　　　　　　　(明/)朱謀㬜¶
二十八星中有名千枝萬樹綰離情暖風拂地條初弱¶
寒雨連空葉漸生半倚紅亭江北岸低藏粉堞漢南城¶
綠隂髙處春光暮吹送新蟬四五聲¶
　　　煙栁　　　　　　　　　　(明/)朱之蕃¶
隋隄呉苑鎖春光淡抹輕籠萬綠楊朝暮晴隂従變幻¶
眼睂顰笑暗相將鶯梭忙織綃紋薄燕剪平分匹練長¶
<pb:KR4h0141_WYG_289-17a>¶
不辨離亭曾折處遥連芳草斷柔腸¶
　　　沾泥絮　　　　　　　　　　朱之蕃¶
雨撲香塵紫陌融楊花無力奈春風憑虚到底升還墜¶
浪迹従前西復東漫擬鋪氊盈徑路無緣㸃硯入簾櫳¶
萍繁櫸弱皆乗化心事枯禪未許同¶
　　　應制賦禁中栁絮　　　　　(明/)潘　緯¶
日暖長楊露乍晞樓臺無處不霏霏纔隨漢苑春風起¶
忽作梁園暮雪飛案上花生供奉筆墀頭影落侍臣衣¶
<pb:KR4h0141_WYG_289-17b>¶
不因賦質輕微甚那得吹嘘到禁闈¶
　　　詠湖上新栁　　　　　　　(明/)李　奎¶
依依弱栁不勝春䙚䙚垂條向水濱奈可輕盈愁少婦¶
豈堪攀折贈離人煙消翡翠眠初起風折鵝黄舞乍新¶
猶喜芳心未成絮肯將睂黛向人顰¶
　　　栁　　　　　　　　　　　(明/)申時行¶
泥融沙漲雪㾗消到處芳菲著舊條隔水半藏青雀舫¶
迎風斜倚赤欄橋樓頭人醉初横笛灞口春隂不上潮¶
<pb:KR4h0141_WYG_289-18a>¶
陶令柴桑歸去久五株門外已飄揺¶
　　五言絶句¶
　　　賦得臨池栁　　　　　　　(唐/)太　宗¶
岸曲絲隂聚波揺帶影踈還將睂裏翠來就鏡中舒¶
　　　栁浪　　　　　　　　　　(唐/)裴　廸¶
暎池同一色逐吹散如絲結隂既得地何謝陶家時¶
　　　題平陽郡汾橋邊栁樹　　　(唐/)岑　參¶
此地曾居住今來宛似歸可憐汾上栁相見也依依¶
<pb:KR4h0141_WYG_289-18b>¶
　　　新栁　　　　　　　　　　(唐/)司空曙¶
全欺芳蕙晩似妬寒梅疾撩亂發青條春風來幾日¶
　　　山徑栁　　　　　　　　　(唐/)顧　况¶
宛轉若逰絲淺深栽綠崦年年立春後即被啼鶯占¶
　　　栁花詞　　　　　　　　　(唐/)劉禹錫¶
開從綠條上散逐香風逺故取花落時悠揚占春晩¶
　　　其二¶
輕飛不假風輕落不委地繚亂舞晴空發人無限思¶
<pb:KR4h0141_WYG_289-19a>¶
　　　栁谿　　　　　　　　　　(唐/)韓　愈¶
栁樹誰人種行行夾岸髙莫將條繫纜著處有蟬號¶
　　　栁下暗記　　　　　　　　(唐/)李商隱¶
無奈巴南栁千條傍吹臺更將黄暎白擬作杏花媒¶
　　　途中栁　　　　　　　　　(唐/)李　中¶
翠色晴來近長亭路去遙無人折煙縷落日拂谿橋¶
　　　邨居　　　　　　　　　　(元/)劉　因¶
黄昬雨氣濃喜色滿南畝誰知一夜風吹放門前栁¶
<pb:KR4h0141_WYG_289-19b>¶
　　　渡江　　　　　　　　　　(明/)張以寜¶
幾載途中月窺愁酒半酣送人楊栁色今日是江南¶
　　七言絶句¶
　　　詠栁　　　　　　　　　　(唐/)賀知章¶
碧玉妝成一樹髙萬條垂下綠絲縧不知細葉誰裁出¶
二月春風似剪刀¶
　　　襄陽寒食寄宇文籍　　　　(唐/)竇　鞏¶
煙水初銷見萬家東風吹栁萬條斜大堤欲上誰相問¶
<pb:KR4h0141_WYG_289-20a>¶
馬踏春泥半是花¶
　　　楊栁枝　　　　　　　　　(唐/)劉禹錫¶
南陌東城春早時相逢何處不依依桃紅李白皆誇好¶
須得垂楊相發揮¶
　　　其二¶
御陌青門拂地垂千條金縷萬條絲如今綰作同心結¶
將贈行人知不知¶
　　　其三¶
<pb:KR4h0141_WYG_289-20b>¶
城外春風吹酒旗行人揮袂日西時長安陌上無窮樹¶
唯有垂楊管别離¶
　　　其四¶
輕盈嬝娜占年華舞榭妝樓處處遮春盡絮飛留不得¶
隨風好去落誰家¶
　　　池上絮　　　　　　　　　(唐/)韓　愈¶
池上無風有落暉楊花晴後自飛飛為將纎質凌清鏡¶
濕却無窮不得歸¶
<pb:KR4h0141_WYG_289-21a>¶
　　　折楊栁　　　　　　　　　(唐/)楊巨源¶
水邊楊栁麴塵絲立馬煩君折一枝惟有春風最相惜¶
殷勤更向手中吹¶
　　　賦得灞岸栁留辭鄭員外　　　楊巨源¶
楊栁含煙灞岸春年年攀折為行人好風倘惜低枝便¶
莫遣青絲掃路塵¶
　　　華清宫前栁　　　　　　　(唐/)王　建¶
楊栁宫前忽地春在先驚動探春人曉來唯欠驪山雨¶
<pb:KR4h0141_WYG_289-21b>¶
洗郤枝頭綠上塵¶
　　　憶江栁　　　　　　　　　(唐/)白居易¶
曽栽楊栁江南岸一别江南兩度春遥憶青青江岸上¶
不知攀折是何人¶
　　　楊栁枝詞　　　　　　　　　白居易¶
陶令門前四五樹亞夫營裏百千條何似東都正二月¶
黄金枝暎洛陽橋¶
　　　其二¶
<pb:KR4h0141_WYG_289-22a>¶
依依嫋嫋復青青勾引春風無限情白雪花繁空撲地¶
綠絲柔弱不勝鶯¶
　　　栁絶句　　　　　　　　　(唐/)杜　牧¶
數樹新開翠影齊倚風情態被春迷依依故國樊川恨¶
半掩邨橋半掩谿¶
　　　東亭栁　　　　　　　　　(唐/)趙　嘏¶
拂水斜煙一萬條幾隨春色倚河橋不知别後誰攀折¶
猶自風流勝舞腰¶
<pb:KR4h0141_WYG_289-22b>¶
　　　栁　　　　　　　　　　　(唐/)李商隱¶
栁暎江潭底有情望中頻遣客心驚巴雷隱隱千山外¶
更作章臺走馬聲¶
　　　離亭賦得折楊栁　　　　　　李商隱¶
含煙惹霧每依依萬緒千條拂落暉為報行人休盡折¶
半留相送半迎歸¶
　　　折楊栁　　　　　　　　　(唐/)薛　能¶
華清髙樹出離宫南陌柔條帶暖風誰見輕隂是良夜¶
<pb:KR4h0141_WYG_289-23a>¶
瀑泉聲畔月明中¶
　　　其二¶
洛橋晴影覆江船羗笛秋聲濕塞煙閒想習池公宴罷¶
水蒲風絮夕陽天¶
　　　其三¶
嫩綠輕懸似綴旒路人遥見隔宫樓誰能更近丹墀種¶
觧播皇風入九州¶
　　　其四¶
<pb:KR4h0141_WYG_289-23b>¶
窗外齊垂旭日初樓邊輕暖好風徐逰人莫道栽無益¶
桃李清隂却不如¶
　　　其五¶
衆木猶寒獨早青御溝橋畔曲江亭陶家舊日應如此¶
一院春條綠繞㕔¶
　　　折楊栁　　　　　　　　　(唐/)叚成式¶
玉樓煙薄不勝芳金屋寒輕翠帶長公子驊驑往何處¶
綠隂堪繫紫逰韁¶
<pb:KR4h0141_WYG_289-24a>¶
　　　楊栁枝　　　　　　　　　(唐/)温庭筠¶
蘇小門前栁萬條毶毶金線拂平橋黄鶯不語東風起¶
深閉朱門伴細腰¶
　　　其二¶
金縷毶毶碧瓦溝六宫睂黛惹春愁暁來更帶龍池雨¶
半拂欄干半入樓¶
　　　其三¶
御栁如絲暎九重鳳凰窗柱繡芙蓉景陽樓畔千條露¶
<pb:KR4h0141_WYG_289-24b>¶
一面新妝待曉鐘¶
　　　楊栁枝詞　　　　　　　　(唐/)韓　琮¶
枝鬬纎腰葉鬬睂春來無處不如絲灞陵原上多離别¶
少有長條拂地垂¶
　　　栁　　　　　　　　　　　(唐/)李山甫¶
灞岸江頭臘雪消東風偷軟入纎條春來不忍登樓望¶
萬架金絲著地嬌¶
　　　其二¶
<pb:KR4h0141_WYG_289-25a>¶
受盡風霜得到春一條條是逐年新尋常送别無餘事¶
爭忍攀將過與人¶
　　　其三¶
長恨陽和也世情把香和豔與紅英家家只是栽桃李¶
獨自無根到處生¶
　　　其四¶
従來只是愛花人楊栁何曾占得春多向客亭門外立¶
與他迎送往來塵¶
<pb:KR4h0141_WYG_289-25b>¶
　　　其五¶
無賴秋風斗覺寒萬條煙罩一時乾逰人若要春消息¶
直向江頭臘後看¶
　　　楊栁枝夀杯詞　　　　　　(唐/)司空圖¶
桃源仙子不須誇聞道唯栽一片花何似浣紗谿畔住¶
綠隂相間兩三家¶
　　　其二¶
處處縈空百萬枝一枝枝好更題詩隔城逺岫招行客¶
<pb:KR4h0141_WYG_289-26a>¶
便與朱樓當酒旗¶
　　　其三¶
錦城分得暎金溝兩岸年年引勝逰若似松篁須帶雪¶
人間何處認風流¶
　　　其四¶
大堤時節近清明霞襯煙籠繞郡城好是梨花相暎處¶
更勝松雪日初晴¶
　　　其五¶
<pb:KR4h0141_WYG_289-26b>¶
聖主千年樂未央御溝金翠滿垂楊年年織作昇平字¶
髙暎南山獻夀觴¶
　　　栁　　　　　　　　　　　　司空圖¶
誰家按舞傍池塘已見繁枝嫩眼黄謾說早梅先得意¶
不知春力暗分張¶
　　　其二¶
似擬凌寒妬早梅無端㺯色傍髙臺折來未有新枝長¶
莫遣佳人更折來¶
<pb:KR4h0141_WYG_289-27a>¶
　　　栁　　　　　　　　　　　(唐/)羅　隱¶
一簇青煙鎖玉樓半垂欄畔半垂溝明年更有新條在¶
繞亂春風卒未休¶
　　　栁　　　　　　　　　　　　羅　隱¶
灞岸晴來送别頻相偎相倚不勝春自家飛絮猶無定¶
争觧垂絲絆路人¶
　　　折楊栁　　　　　　　　　(唐/)崔　塗¶
朝朝車馬如蓬轉處處江山待客歸若使人間少離别¶
<pb:KR4h0141_WYG_289-27b>¶
楊花應合過春飛¶
　　　栁　　　　　　　　　　　(唐/)鄭　谷¶
半煙半雨江橋畔暎杏暎桃山路中㑹得離人無限意¶
千絲萬絮惹春風¶
　　　楊花　　　　　　　　　　(唐/)呉　融¶
不闘穠華不占紅自飛晴野雪濛濛百花長恨風吹落¶
唯有楊花獨愛風¶
　　　栁　　　　　　　　　　　(唐/)韓　偓¶
<pb:KR4h0141_WYG_289-28a>¶
一籠金線拂灣橋幾被兒童損細腰無奈靈和標格在¶
春來依舊䙚長條¶
　　　楊栁枝詞　　　　　　　　(唐/)崔道融¶
霧撚煙槎一索春年年長似染來新應須喚作風流線¶
繫得東西南北人¶
　　　栁　　　　　　　　　　　(唐/)李　中¶
春來無樹不青青似共東風别有情閒憶舊居湓水畔¶
數枝煙雨屬啼鶯¶
<pb:KR4h0141_WYG_289-28b>¶
　　　其二¶
最愛靑青水國中莫愁門外間花紅纎纎無力勝春色¶
撼起啼鶯恨晩風¶
　　　栁　　　　　　　　　　　(唐/)裴　說¶
髙拂危樓低拂塵灞橋攀折一何頻思量郤是無情樹¶
不觧迎人只送人¶
　　　楊栁枝詞　　　　　　　　(唐/)孫　魴¶
靈和風暖太昌春舞線揺絲向昔人何似暁來江雨後¶
<pb:KR4h0141_WYG_289-29a>¶
一行如畫隔遥津¶
　　　其二¶
十首當年有舊詞唱青歌翠幾無遺未曽得向行人道¶
不為離情莫折伊¶
　　　栁枝詞　　　　　　　　　(唐/)成彦雄¶
東君愛惜與先春草澤無人處也新委囑露華並細雨¶
莫教遲日惹風塵¶
　　　其二¶
<pb:KR4h0141_WYG_289-29b>¶
綠楊移傍小亭栽便擁濃煙撥不開誰把金刀為刪掠¶
故教明月入窗來¶
　　　栁枝詞(座中/應制)　　　　　　　(宋/)徐　鉉¶
金馬辭臣賦小詩梨園弟子唱新詞君恩還似東風意¶
先入靈和蜀栁枝¶
　　　其二¶
百草千花共待春綠楊顔色最驚人天邊雨露年年在¶
上苑芳華嵗歲新¶
<pb:KR4h0141_WYG_289-30a>¶
　　　其三¶
長愛龍池二月時毶毶金線弄春姿假饒葉落枝空後¶
更有梨園笛裏吹¶
　　　其四¶
綠水成文栁帶揺東風初到不鳴條龍舟欲過偏留戀¶
萬縷輕絲拂御橋¶
　　　其五¶
百尺長橋涴麴塵詩題不盡畫難真憑君折向人間種¶
<pb:KR4h0141_WYG_289-30b>¶
還似君恩處處春¶
　　　其六¶
風煖雲開晩照明翠條深暎鳳凰城人間欲識靈和態¶
聽取新詞玉管聲¶
　　　其七¶
醉折垂楊唱栁枝金城三月走金羈年年為愛新條好¶
不覺蒼華也似絲¶
　　　其八¶
<pb:KR4h0141_WYG_289-31a>¶
新春花栁競芳姿偏愛垂楊拂地枝天子徧教詞客賦¶
宫中要唱洞簫詞¶
　　　其九¶
凝碧池頭蘸翠漣鳳凰樓畔簇晴煙新詩欲詠知難詠¶
說與雙成入管絃¶
　　　其十¶
侍從甘泉與未央移舟偏要近垂楊櫻桃未綻梅花老¶
折得柔條百尺長¶
<pb:KR4h0141_WYG_289-31b>¶
　　　栁枝詞　　　　　　　　　　徐　鉉¶
把酒憑君唱栁枝也従絲管遞相隨逢春只合朝朝醉¶
記取秋風葉落時¶
　　　其二¶
夾岸朱欄栁暎樓綠波平幔帶花流歌聲不出長條宻¶
忽地風囬見綵舟¶
　　　其三¶
濛濛堤岸栁含煙疑是陽和二月天醉裏不知時節改¶
<pb:KR4h0141_WYG_289-32a>¶
漫隨兒女打鞦韆¶
　　　其四¶
此去仙源不是遙垂楊深處有朱橋共君同過朱橋去¶
宻暎垂楊聽洞簫¶
　　　栁絮　　　　　　　　　　(宋/)韓　琦¶
絮雪紛紛不自持亂愁縈困滿春暉有時穿入花枝過¶
無限蜂兒作隊飛¶
　　　再賦栁枝詞　　　　　　　　韓　琦¶
<pb:KR4h0141_WYG_289-32b>¶
曲江風暖暁隂斜翠色相宜拂鈿車自是春眠慵未起¶
日髙人困又飛花¶
　　　其二¶
葉葉新長約黛蛾絲絲輕軟任風梭啼鶯便學歌喉囀¶
知是春來舞意多¶
　　　和春卿學士栁枝詞　　　　　韓　琦¶
樓前輕雪未全消偷得春光入嫩條似向東風猶綽約¶
可能渾忘舞時腰¶
<pb:KR4h0141_WYG_289-33a>¶
　　　其二¶
章街風曉起新眠寒食輕隂未雨天無限青絲拂逰騎¶
一生芳意負金鞭¶
　　　楊栁　　　　　　　　　　(宋/)王安石¶
楊栁杏花何處好石梁茅屋雨初乾綠垂静路要深駐¶
紅寫清波得細看¶
　　　栁絮　　　　　　　　　　(宋/)陳與義¶
栁送腰肢日幾廻更教飛絮舞樓臺顛狂忽作髙千丈¶
<pb:KR4h0141_WYG_289-33b>¶
風力微時穩下來¶
　　　新栁　　　　　　　　　　(宋/)楊萬里¶
栁條百尺拂銀塘且莫深青只淺黃未必栁條能蘸水¶
水中栁影引他長¶
　　　楊花　　　　　　　　　　(宋/)樓　鑰¶
雨壓輕寒春較遲春深不見栁綿飛忽然飛入閒庭院¶
疑是故人何處歸¶
　　　其二¶
<pb:KR4h0141_WYG_289-34a>¶
栁綿無數糝枝頭日暖隨風撲畫樓萬象可觀惟有雪¶
喜看晴晝滿空逰¶
　　　其三¶
為我輕攀綠栁枝帶花低䕶又攜歸日長深院微風動¶
要著鬆綿當面飛¶
　　　栁葉詞　　　　　　　　　(宋/)徐　照¶
嫩葉吹風不自持淺黄微綠暎清池玉人未識分離恨¶
折向堂前學畫睂¶
<pb:KR4h0141_WYG_289-34b>¶
　　　春晩　　　　　　　　　　(宋/)僧道濳¶
暁風池沼水瀾翻春盡淮南麥秀寒院落無人日停午¶
栁花如雪滿闌干¶
　　　楊栁　　　　　　　　　　(金/)髙士談¶
魏王堤暗雨垂垂還似春殘欲别時傳語西風且停待¶
黛殘黄淺不禁吹¶
　　　楊花　　　　　　　　　　　髙士談¶
來時官栁萬絲黄去日飛毬滿路傍我比楊花更飄蕩¶
<pb:KR4h0141_WYG_289-35a>¶
楊花只是一春忙¶
　　　春日　　　　　　　　　　(金/)劉　勲¶
粉蝶耽香夢正迷黄蜂和蜜計何癡小軒無事誰如我¶
卧看楊花㸃硯池¶
　　　春栁應制得城字　　　　　(金/)劉　微¶
翠細勻圓綠線輕著行排立弄新晴更看三月春風裏¶
散作輕花滿鳳城¶
　　　鄉郡雜詩　　　　　　　　(金/)元好問¶
<pb:KR4h0141_WYG_289-35b>¶
一溝流水幾橋横岸上人家種栁成來嵗春風一千樹¶
綠煙和雨暗重城¶
　　　楊栁　　　　　　　　　　　元好問¶
楊栁青青溝水流鶯兒調舌弄嬌柔桃花記得題詩客¶
斜倚春風笑不休¶
　　　南園新栁　　　　　　　　(元/)元　淮¶
萬縷依依帶嫩黄斜穿紅杏弄疎狂晝長舞得東風困¶
半倚鞦韆半拂牆¶
<pb:KR4h0141_WYG_289-36a>¶
　　　賦栁　　　　　　　　　　(元/)蒲道源¶
枯樹生荑色已嬌低垂江岸暎谿橋東君不惜黄金縷¶
散作春風十萬條¶
　　　縣下鑿池種栁成聚晨起視水深五寸而草樹¶
　　　　承夜雨後蒼翠鬱然可愛戲題㕔柱¶
　　　　　　　　　　　　　　　　蒲道源¶
㯽榔池上芭蕉雨更種垂楊十六株中有玉堂蕭散吏¶
檢書正對輞川圖¶
<pb:KR4h0141_WYG_289-36b>¶
　　　楊栁邨　　　　　　　　　(元/)張伯淳¶
千絲萬縷拂章臺陌上行人幾去來何事結根荒寂處¶
東風青眼為誰開¶
　　　清凉亭衰栁　　　　　　　(元/)薩都拉¶
清凉亭上幾株霜脫葉難遮夕照光依舊明年二三月¶
小金山下看鵞黄¶
　　　春日獨坐　　　　　　　　(元/)呉師道¶
茶煙淡淡風前少庭葉沈沈雨後添何處楊花念幽獨¶
<pb:KR4h0141_WYG_289-37a>¶
殷勤入室更穿簾¶
　　　飛絮　　　　　　　　　　(元/)楊維楨¶
春風門巷欲無花絮起晴風落又斜飛入畫簾空惹恨¶
不知楊栁在誰家¶
　　　栁花詞　　　　　　　　　(元/)張　昱¶
欄馬牆西欲暮春花飛不復過中旬倚天樓閣晴光裏¶
争撲珠簾不避人¶
　　　其二¶
<pb:KR4h0141_WYG_289-37b>¶
滿院長條散綠隂誰家門户碧沈沈地衣不許重簾隔¶
雪白花鋪一寸深¶
　　　偶成　　　　　　　　　　(元/)張　雨¶
黄篾樓中枕書卧雙鸖交嗚驚夢破青天墜下白雲來¶
巻簾一陣楊花過¶
　　　見栁詠懷　　　　　　　　(元/)馬　臻¶
畫船曾繫栁邊橋歌舞昇平樂意饒事去却憐橋畔栁¶
春來猶學舞兒腰¶
<pb:KR4h0141_WYG_289-38a>¶
　　　楊栁枝　　　　　　　　　(明/)朱有燉¶
春來折盡更逢春舊折長條又復新惟有行人相送别¶
今年不是去年人¶
　　　其二¶
莫折柔絲五尺金一絲絲繫别離心春風吹到無情處¶
亂滚香綿結晝隂¶
　　　栁枝歌　　　　　　　　　　朱有燉¶
蘇小門前萬縷垂白家園内兩三枝聽歌看舞人何在¶
<pb:KR4h0141_WYG_289-38b>¶
惟有東風展翠睂¶
　　　其二¶
三月風和散麴塵枝枝垂地每傷神為君繫得春心住¶
忍折長條送逺人¶
　　　其三¶
宛轉千條罥晩風拖煙帶雨渭城東征衫㸃得輕輕絮¶
寄入陽闗曲調中¶
　　　楊栁枝詞　　　　　　　　(明/)劉　基¶
<pb:KR4h0141_WYG_289-39a>¶
多事垂楊管送迎長條折盡短條生不知幾許東風裏¶
猶帶輕煙冐晩晴¶
　　　楊栁詞　　　　　　　　　(明/)方　行¶
韶華無限暗中消揺蕩春光幾萬條却怪晩來風定後¶
雪花飛滿赤欄橋¶
　　　楊栁枝詞　　　　　　　　(明/)胡　儼¶
畫簾風動影絲絲曵綠揺金晝景遲睡起倚欄看蛺蝶¶
鶯聲只在最髙枝¶
<pb:KR4h0141_WYG_289-39b>¶
　　　西湖栁枝詞　　　　　　　(明/)瞿　佑¶
西子湖邊楊栁枝千條萬縷盡垂絲東風日暮花如雪¶
飛入雕牆兩不知¶
　　　栁枝詞　　　　　　　　　(明/)楊　慎¶
結根元自在青冥䙚䙚依依暎紫庭怪得古來天帝醉¶
栁邊髙掲酒旗星¶
　　　栁枝詞　　　　　　　　　(明/)胡　安¶
惜取楊枝暮復朝未經攀折欲魂消閑中喜得無離别¶
<pb:KR4h0141_WYG_289-40a>¶
緩歩春風灞水橋¶
　　　栁　　　　　　　　　　　(明/)黄姬水¶
南陌香塵逐馬蹄東園桃李共成蹊春來樹樹花先發¶
獨有垂楊葉早齊¶
　　　題栁　　　　　　　　　　(明/)張鳳翼¶
千絲千樹拂天津三起三眠出上林何似小桃低曲處¶
一枝斜覆玉窗深¶
　　　栁枝詞　　　　　　　　　(明/)章士雅¶
<pb:KR4h0141_WYG_289-40b>¶
長淮渡頭楊栁春長淮市上酒旗新繫船沽酒折楊栁¶
還是去年西渡人¶
　　　栁枝詞　　　　　　　　　(明/)呉鼎芳¶
綠隂如雨萬條斜啼罷朝鶯又晩鴉盡日春風無别意¶
只吹花㸃過西家¶
　　　題便面畫新栁　　　　　　(明/)李日華¶
雪消野水半融泥凍栁森森態未齊昨夜一番春雨好¶
淡黄金色滿湖堤¶
<pb:KR4h0141_WYG_289-41a>¶
　　　　南山雜詠　　　　　　　　(明/)僧懷渭¶
　暮春三月風日妍亂折花枝送酒船西嶺山光青浸水¶
　南池栁色綠生烟¶
　　　　栁塘　　　　　　　　　　(明/)僧永瑛¶
　千樹垂絲兩岸煙綠波春雨白鷗天江鄉不近章臺路¶
　留得長條繫釣船¶
　¶
　¶
<pb:KR4h0141_WYG_289-41b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百八十九¶
