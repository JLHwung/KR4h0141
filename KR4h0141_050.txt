# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.622389
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷五十
<pb:KR4h0141_WYG_050-1a>¶
　欽定四庫全書¶
御定佩文齋詠物詩選巻五十¶
　　泰山類¶
　　　五言古¶
　　　　泰山吟　　　　　　　　　(宋/)謝靈運¶
　岱宗秀維嶽崔崒刺雲天岞崿既嶮巇觸石輙芊綿登¶
　封瘞崇壇降禪藏肅然石閭何腌藹明堂祕靈篇¶
　　　　逰泰山　　　　　　　　　(唐/)李　白¶
<pb:KR4h0141_WYG_050-1b>¶
　四月上泰山石平御道開六龍過萬壑澗谷隨縈廻馬¶
　跡遶碧峰於今滿青苔飛流灑絶巘水急松聲哀北眺¶
　崿嶂竒傾崖向東摧洞門閉石扇地底興雲雷登髙望¶
　蓬瀛想像金銀臺天門一長嘯萬里清風来玉女四五¶
　人飄颻下九垓含笑引素手貽我流霞杯稽首再拜之¶
　自愧非仙才曠然小宇宙遺世何悠哉¶
　　　　其二¶
　清曉騎白鹿直上天門山山際逢羽人方瞳好容顔捫¶
<pb:KR4h0141_WYG_050-2a>¶
蘿欲就語却掩青雲關遺我鳥跡書飄然落巖間其字¶
乃上古讀之了不閒感此三歎息從師方未還¶
　　　其三¶
平明登日觀舉手開雲關精神四飛掦如出天地間黄¶
河從西来窈窕入逺山憑崖覽八極目盡長空閒偶然¶
值青童緑鬢雙雲鬟笑我晚學仙蹉跎凋朱顔躊躇忽¶
不見浩蕩難追攀¶
　　　其四¶
<pb:KR4h0141_WYG_050-2b>¶
清齋三十日裂素寫道經吟誦有所得衆神衛我形雲¶
行信長風颯若羽翼生攀崖上日觀伏檻窺東溟海色¶
動逺山天雞已先鳴銀臺出倒景白浪翻長鯨安得不¶
死藥髙飛向蓬瀛¶
　　　其五¶
日觀東北傾兩崖夹雙石海水落眼前天光遥空碧千¶
峰爭攅聚萬壑絶凌歴緬彼鶴上仙去無雲中跡長松¶
入霄漢逺望不盈尺山花異人間五月雪中白終當遇¶
<pb:KR4h0141_WYG_050-3a>¶
安期於此鍊玉液¶
　　　其六¶
朝飲王母池暝投天門關獨抱緑綺琴夜行青山間山¶
明月露白夜静松風歇仙人逰碧峰處處笙歌發寂聽¶
娛清輝玉真連翠微想像鸞鳳舞飄颻龍虎衣捫天摘¶
匏瓜恍惚不憶歸舉手弄清淺誤攀織女機明晨坐相¶
失但見五雲飛¶
　　　送范山人歸泰山　　　　　　李　白¶
<pb:KR4h0141_WYG_050-3b>¶
魯客抱白鶴别余往泰山初行若片雪杳在青崖間髙¶
髙至天門海日近可攀雲生望不及此去何時還¶
　　　望嶽　　　　　　　　　　(唐/)杜　甫¶
岱宗夫如何齊魯青未了造化鍾神秀隂陽割昏曉□¶
胷生層雲決眥入歸鳥㑹當凌絶頂一覽衆山小¶
　　　登嶽　　　　　　　　　　(明/)王守仁¶
曉登泰山道行行入烟霏陽光散巖壑秋容淡相輝雲¶
梯挂青壁仰見蛛絲微長風吹海色飄颻送天衣峰頂¶
<pb:KR4h0141_WYG_050-4a>¶
動笙樂青童兩相依振衣将往從凌雲忽髙飛揮手若¶
相待丹霞閃餘暉凡軀無健羽悵望不能歸¶
　　　望嶽　　　　　　　　　　(明/)廖道南¶
岱宗髙巃嵸羣峰凌紫穹日觀影扶桑月嶂烟朦朧飛¶
泉走其下宛若雙白龍上有玉女池銀河瀉長虹王女¶
散天花萬朶青芙蓉仙人王子喬絳節朝上宫遺我金¶
檢書期我遥相從我欲從之㳺雲路險且重何當謝塵¶
鞅晞髪咸池東¶
<pb:KR4h0141_WYG_050-4b>¶
　　七言古¶
　　　題李白泰山觀日出圖　　　(元/)段　輔¶
岱宗鬱鬱天下雄謫仙落落人中龍兹山兹人乃相從¶
氣奪真宰愁豐隆玉堂一任雲霧封長嘯飛渡秦皇松¶
夜呼日出滄海東再為斯世開鴻濛鈞天帝居深九重¶
醉舞踏碎青芙蓉天孫玉女為斂容却視五嶽秋毫同¶
長鯨一去不復逢乾坤萬里號秋蟲當年咳唾留絶峯¶
至今樹石生香風我欲追之杳無蹤不意邂逅㑹此中¶
<pb:KR4h0141_WYG_050-5a>¶
屋梁落月依然空¶
　　　登嶽　　　　　　　　　　(元/)李　簡¶
三峰突兀與天齊天門未到勞攀躋層層石磴出林杪¶
縈廻百折青雲梯盤石暫憇舒清眺澗壑風来&KR0197;萬竅¶
水聲俄在樹梢頭疑有於菟天外嘯向曉纔登日觀峰¶
手披雲霧開鴻濛火輪欲上海波赤金霞翻動蒼龍宫¶
黄河一線㡬千里吳越山川真地底為數齊州九㸃青¶
更将伏檻窺東溟李白不遇安期生安得羽翼飛蓬瀛¶
<pb:KR4h0141_WYG_050-5b>¶
　　五言律¶
　　　過泰山偶賦　　　　　　　(明/)汪廣洋¶
七十二神州淋漓紫氣浮天低衆山小星拱一峰秋雲¶
翳成龍虎嵐光薄斗牛岱宗與恒嶽引領日東頭¶
　　　登嶽　　　　　　　　　　(明/)喬　宇¶
百靈朝拱處空籟聽琅璈地據中原勝天臨下界髙雲¶
山雙老眼天地一秋毫欲訪蓬瀛去何從借六鼇¶
　　　登嶽　　　　　　　　　　(明/)王廷相¶
<pb:KR4h0141_WYG_050-6a>¶
五嶽俱神峻岧嶤泰岱偏半巖回駿馬絶頂俯雲烟一¶
覽小天下三更見日躔蓬莱疑只尺直恐礙飛仙¶
　　　秋暮登岱　　　　　　　　(明/)查　約¶
龍峪危峰逼天門古殿開月華秋氣爽日觀海潮廻地¶
向皇都迥山迎曲阜来登臨何限意極目鳳凰臺¶
　　　登嶽　　　　　　　　　　(明/)陳　沂¶
一入登封路乾坤自此分諸峯㑹元氣亂石散星文仰¶
靣攀青磴回頭看白雲飛梁架窮壑鳴溜四山聞¶
<pb:KR4h0141_WYG_050-6b>¶
　　七言律¶
　　　登岱　　　　　　　　　　(宋/)查　道¶
凌空疉嶂絶凡埃青帝髙居絳節開捧出海天紅日近¶
迓将蓬島碧霞来石閭閃爍迎陽洞玉簡光華封禪臺¶
一自祥符禋祀後太平頂上朂崔嵬¶
　　　登泰山　　　　　　　　　(元/)張養浩¶
風雲一舉到天關快意平生有此觀萬古齊州烟九㸃¶
五更滄海日三竿向来井處方知隘今後巢居亦覺寛¶
<pb:KR4h0141_WYG_050-7a>¶
笑拍洪崖詠新句滿空笙鶴下髙寒¶
　　　登岱　　　　　　　　　　(明/)宋　濓¶
岧嶤泰嶽拄蒼穹萬壑千巖一徑通象緯平臨青帝觀¶
雲光長繞碧霞宫凌晨雲漫天涯白子夜晴揺海日紅¶
玉露金莖應咫尺舉頭霄漢思偏雄¶
　　　登岱　　　　　　　　　　(明/)王　㒜¶
齊魯名山仰岱宗崚嶒萬仭玉芙蓉月明海曠連三島¶
雲淨天空挿數峰白石謾留名士篆蒼松何用大夫封¶
<pb:KR4h0141_WYG_050-7b>¶
我来不盡登臨興更上丹崖第一重¶
　　　季秋望後一日同僚友登岱　(明/)查　煥¶
泰岱髙臨萬里看三齊秋色更漫漫振衣龍峪青雲濕¶
倚劒天門白日寒東帶黄河連海岸北来紫氣繞長安¶
自憐突兀平生志恍惚乘風跨彩鸞¶
　　　登嶽　　　　　　　　　　(明/)邉　貢¶
岱宗山秀百靈屯壁立烟霄萬古存幽府化機盤地軸¶
上清真氣接天門霞標日觀青松麗春透龍池碧水温¶
<pb:KR4h0141_WYG_050-8a>¶
薄暮振衣峰頂石篷莱東眺海雲昏¶
　　　登嶽　　　　　　　　　　(明/)趙　鶴¶
一上遥岑萬丈蒼天風應為襲衣裳雞鳴往往看東日¶
人語時時到下方雲暗鐘聲連海樹春浮花氣入山堂¶
四時未歇登臨興翻説巖禽喚客忙¶
　　　登岱　　　　　　　　　　(明/)查秉彛¶
巖巖髙挿紫冥開青帝星辰入望廻芳躅獨標宣聖楔¶
瑶函空秘漢封臺天連北極千山拱雲擁黄河一線来¶
<pb:KR4h0141_WYG_050-8b>¶
最是生平葵藿志夜深日觀倚徘徊¶
　　　懐泰山　　　　　　　　　(明/)李攀龍¶
域内名山有岱宗側身東望一相從河流曉挂天門樹¶
海色秋髙日觀峰金箧何人探漢策白雲千載䕶秦封¶
向来信宿藤蘿外杖底西風萬壑鐘¶
　　七言絶句¶
　　　日觀峰　　　　　　　　　(宋/)范致中¶
岱岳東南第一觀青天髙聳碧㠝岏若教飛上峰頭立¶
<pb:KR4h0141_WYG_050-9a>¶
　應見陽烏浴未乾¶
　　　　日觀峰　　　　　　　　　(金/)蕭　貢¶
　半夜東風攪鄧林三山銀闕杳沉沉洪波萬里兼天湧¶
　一㸃金烏出海心¶
　¶
　¶
　¶
　¶
<pb:KR4h0141_WYG_050-9b>¶
　¶
　¶
　¶
　¶
　¶
　¶
　¶
御定佩文齋詠物詩選卷五十¶
