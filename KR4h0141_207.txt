# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.674756
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百七
<pb:KR4h0141_WYG_207-1a>¶
　欽定四庫全書¶
御定佩文齋詠物詩選巻二百七¶
　　扇類¶
　　　四言古¶
　　　　扇銘　　　　　　　　　　(漢/)傳　毅¶
　翩翩素圓清風載揚君子玉體頼以寜康冬則龍濳夏¶
　則鳯舉知進知退隨時岀處¶
　　　　竹扇銘　　　　　　　　　(晉/)郭　清¶
<pb:KR4h0141_WYG_207-1b>¶
　器由造制用必以宜擢秀翠林擬象靈羲清飃來集炎¶
　景囘施動靜非我與時推移¶
　　　　團扇銘　　　　　　　　　(晉/)孫　康¶
　有圓者扇誕此秀儀晞露散霾擬日定規朗姿玉暢惠¶
　風時披¶
　　　　五時畫扇頌　　　　　　　(晉/)劉臻妻¶
　炎后飛軌引曜丹逵蕤賓應律融精協曦五象列位品¶
　物以垂兊降素獸震升青螭日月澄暉仙章來儀仰憇¶
<pb:KR4h0141_WYG_207-2a>¶
翠巖俯暎蘭池靈柯幽藹神卉參差如山之夀如松之¶
猗永鍚難老與時推移¶
　　　白羽扇贊　　　　　　　　(宋/)謝惠連¶
惟兹白羽體此濺潔凉齊清風素同氷雪其儀可貴是¶
用翫恱揮之襟䄂以禦炎&KR0623;¶
　　五言古¶
　　　竹扇詩　　　　　　　　　(漢/)班　固¶
供時有度量異好有團方來風堪避暑靜夜致清凉¶
<pb:KR4h0141_WYG_207-2b>¶
　　　竹扇　　　　　　　　　　(晉/)許　詢¶
良工眇芳林妙思觸物騁篾疑秋蟬翼團取望舒景¶
　　　團扇歌　　　　　　　　　(梁/)武　帝¶
手中白團扇淨如秋宵月清風任動生嬌香承意發¶
　　　與虞記室諸人詠扇　　　　(梁/)何　遜¶
如珪信非玷學月但為輪機杼蘼蕪妾裁縫篋笥人揺¶
風入素手占曲掩朱唇羅䄂幸拂拭微芳聊可因¶
　　　破扇　　　　　　　　　　(陳/)許　倪¶
<pb:KR4h0141_WYG_207-3a>¶
蔽日無全影揺風有半凉不堪鄣巧笑猶足動衣香¶
　　　團扇歌　　　　　　　　　(唐/)劉禹鍚¶
團扇復團扇奉君清暑殿秋風入庭樹從此不相見上¶
有乗鸞女蒼蒼網蟲徧明年入懷䄂别是機中練¶
　　　徐叔度遺紈扇　　　　　　(元/)戴　良¶
團團七華扇名在制久缺感君裂紈素與蒙却煩暍入¶
手訝如珪暎容疑學月翫之炎氣消揺之微風發却願¶
暑長在無使情暫歇¶
<pb:KR4h0141_WYG_207-3b>¶
　　七言古¶
　　　戲和文濳謝穆父松扇　　　(宋/)黄庭堅¶
猩毛束筆魚網紙松柎織扇清相似動揺懷䄂風雨來¶
想見僧前落松子張侯哦詩松韻寒六月火雲蒸肉山¶
持贈閨人聊一笑不須射雉彀黄閒¶
　　　題扇　　　　　　　　　　(元/)貢性之¶
鮫人夜織綃滿機并刀剪碎光陸離歸來斫斷珊瑚枝¶
製就明月初圓時南州溽暑醉如酒朝攜暮攜常在手¶
<pb:KR4h0141_WYG_207-4a>¶
從此相親成好友縱使分違應不久祝融峯頭重囘首¶
　　五言律¶
　　　扇　　　　　　　　　　　(唐/)李　嶠¶
翟羽舊傳名蒲葵價不輕花芳不滿面羅薄詎障聲禦¶
熱含風細臨秋帶月明同心如可贈持表合歡情¶
　　　崔駙馬宅詠畫山水扇　　　(唐/)梁　鍠¶
畫扇出秦樓誰家贈列侯小含吳剡縣輕帶楚揚州揜¶
作山雲暮揺成隴樹秋坐來傳與客漢水又廻流¶
<pb:KR4h0141_WYG_207-4b>¶
　　　題竹扇贈别　　　　　　　(唐/)皇甫冉¶
湘竹殊堪製齊紈且未工幸親芳䄂日猶帶舊林風掩¶
笑歌筵裏傳書卧閣中竟將為别贈寜與合歡同¶
　　　扇　　　　　　　　　　　(明/)髙　啟¶
皎皎復團團何人剪素紈驅螢臨几席撲蝶近闌干似¶
月驚朝見生風變夏寒時移當日棄莫怨網乗鸞¶
　　　送周復秀才賦得紈扇　　　　髙　啟¶
不畫乗鸞女應憐素質新霜機驚落早風麈尚揮頻席¶
<pb:KR4h0141_WYG_207-5a>¶
上曽歌怨窗間或掩嚬何如為君子逺路障埃塵¶
　　五言排律¶
　　　白羽扇　　　　　　　　　(唐/)白居易¶
素是自然色圓因裁製功颯如松起籟飄似鶴飜空盛¶
夏不消雪終年無盡風引秋生手裏藏月入懐中麈尾¶
斑非匹蒲葵陋不同何人稱相對清瘦白鬚翁¶
　　　賜扇　　　　　　　　　　(明/)張　位¶
冠劒聨鳷鵲天風滿建章寵光臨白羽節序届朱陽捧¶
<pb:KR4h0141_WYG_207-5b>¶
給羅中使新裁總上方傳宣天語近披拂舜薫長不向¶
三秋至終令什襲藏願言清惠溥盡使熱中凉¶
　　七言律¶
　　　就陳常侍乞白簟扇　　　　(唐/)徐　夤¶
難求珍箑過炎天逺就金貂乞月圓直在引風欹角枕¶
且圖遮日上漁船但令織取無花簟不用挑為飲露蟬¶
莫道如今時較晩也應留得到明年¶
　　　題嚴内翰賜扇　　　　　　(明/)何景明¶
<pb:KR4h0141_WYG_207-6a>¶
端陽綵扇百官傳每嵗宫臣賜獨偏君去翰林供奉久¶
始來經幄拜恩年頒從殿閣風先動捧向雲霄月並懸¶
象轂銀鐶倍光寵好揚薫吹助虞絃¶
　　　賜畫面川扇　　　　　　　(明/)于慎行¶
九華綵扇貢巴東午日承恩出漢宫雲暎金泥黄帕解¶
花開寳繪玉圅空擎來濯錦江頭月動處披香殿裏風¶
自是君恩在懷䄂惟將皎潔矢丹衷¶
　　五言絶句¶
<pb:KR4h0141_WYG_207-6b>¶
　　　題蒲葵扇　　　　　　　　(唐/)雍裕之¶
傾心曽向日在手幸揺風羨爾逢提握知名自謝公¶
　　　題扇頭　　　　　　　　　(金/)王利賓¶
輕紗畫竹雀柄短不盈握暑氣正憑陵清風一何邈¶
　　　緑窗詩　　　　　　　　　(元/)孫蕙蘭¶
小小春羅扇團團秋月生蟠桃花樹裏繡得董雙成¶
　　　青青水中蒲　　　　　　　(明/)張　羽¶
青青水中蒲織作團團扇不肯贈傍人自掩春風面¶
<pb:KR4h0141_WYG_207-7a>¶
　　六言絶句¶
　　　徳和墨竹扇頭　　　　　　(金/)元好問¶
靜裏離離新粉動時細細清香明月清風自在紅塵白¶
日何妨¶
　　　曹得一扇頭　　　　　　　　元好問¶
機中秦女仙去月底梅花晩開只見一枝疎影不知何¶
處香來¶
　　　詠撒扇　　　　　　　　　(明/)宣　宗¶
<pb:KR4h0141_WYG_207-7b>¶
湘浦煙霞交翠剡谿花雨生香掃却人間炎暑招囘天¶
上清凉¶
　　七言絶句¶
　　　宫詞　　　　　　　　　　(唐/)王　建¶
宛轉黄金白柄長青荷葉子畫鴛鴦把來不是呈新様¶
欲進微風到御牀¶
　　　代董秀才却扇　　　　　　(唐/)李商隱¶
莫將畫扇出帷來遮掩春山滯上才若道團圞是明月¶
<pb:KR4h0141_WYG_207-8a>¶
此中須放桂花開¶
　　　扇　　　　　　　　　　　(唐/)司空圗¶
珍重逢秋莫棄捐依依只仰故人憐有時池上遮殘日¶
承得霜林㡬箇蟬¶
　　　蒲葵扇　　　　　　　　　(唐/)孫元晏¶
抛捨東山嵗月遥幾施經畧挫雄豪若非名徳喧寰宇¶
爭得蒲葵價數髙¶
　　　送邢台州　　　　　　　　(唐/)僧皎然¶
<pb:KR4h0141_WYG_207-8b>¶
海上名山屬使君石橋琪樹古來聞他時畫出白團扇¶
乞取天台一片雲¶
　　　漳州僧宗要見遺紙扇毎扇各書一詩¶
　　　　　　　　　　　　　　　(宋/)蔡　襄¶
山僧遺我白紙扇入手輕快清風多物無大小貴適用¶
何必吳綾與蜀羅¶
　　　其二¶
野老尋山剪白雲欲將清吹助南薫不堪便面張京兆¶
<pb:KR4h0141_WYG_207-9a>¶
却稱能書王右軍¶
　　　其三¶
徑尺規圓比雪霜昔人何事恨秋凉珍藏篋笥未為失¶
更有明年夏日長¶
　　　其四¶
武侯白羽揮三軍帳前甲馬生風雲憐君才地亦疎薄¶
幾品書林至夜分¶
　　　其五¶
<pb:KR4h0141_WYG_207-9b>¶
薄似蒲葵質更圓忽疑明月落樽前南堂暑氣生煩濁¶
一座清凉直幾錢¶
　　　其六¶
晃白新牋卷線稜刮青纎竹纒紅藤可憐子夜書帷下¶
一片圓光得未曽¶
　　　其七¶
堂隂壁罅蚊蚋都指揮四面先驅除山翁一夜穩眠睡¶
若或論功誰勝渠¶
<pb:KR4h0141_WYG_207-10a>¶
　　　其八¶
老去將攜只要輕况臨炎暑遶風清兒童愛畫青鸞様¶
未識山翁質素情¶
　　　謝鄭閎中惠髙麗畫扇　　　　(宋/)黄庭堅¶
㑹稽内史三韓扇分送黄門畫省中海外人烟來眼界¶
全勝博物注魚蟲¶
　　　太白扇頭　　　　　　　　　(金/)李端甫¶
巖氷澗雪謫仙才碧海騎鯨望不囘今日霜紈見遺像¶
<pb:KR4h0141_WYG_207-10b>¶
飄然疑是月中來¶
　　　還紫雲寺素扇且題詩其上　　(金/)宋　楫¶
呉綾便面小團團失手拈來亦厚顔障盡驛塵三十里¶
却還明月紫雲間¶
　　　題劉才卿湖石扇頭　　　　　(金/)元好問¶
幽澗雲凝雨未乾曲池疎竹共荒寒扇頭喚起西園夢¶
好似熙春閣下看¶
　　　題陳此山扇　　　　　　　(元/)蘇爾約蘇哈雅¶
<pb:KR4h0141_WYG_207-11a>¶
翠幕低垂䕶午隂碧缾裏面水㾗深東風截斷人間熱¶
勾引清凉養道心¶
　　　東家四時詞　　　　　　　(元/)虞　集¶
臨流洗硯見長身白苧寛衣短葛巾紈扇自題新得句¶
水亭分送倚闌人¶
　　　以瓊扇一握奉致黄明府　　(元/)范　梈¶
拾得炎州月一團殷勤持贈比琅玕情知己是秋風後¶
留作明年九夏寒¶
<pb:KR4h0141_WYG_207-11b>¶
　　　題宋徽宗扇面　　　　　　(元/)栁　貫¶
瑶池池上萬芙渠孔雀聼經水殿虚扇影已隨鸞影去¶
輕紈留得瘦金書¶
　　　同張伯雨過凝神菴因觀宋髙宗所賜蒲衣道¶
　　　　士張逹道白羽扇　　　　(元/)薩都拉¶
晴日赤山湖水明湖中山影一眉青蒲衣道士無人識¶
羽扇年年落鳯翎¶
　　　題扇面(剪紙為梅花殘/月夾以素紈)　　　(元/)陳　旅¶
<pb:KR4h0141_WYG_207-12a>¶
　娟娟翠䄂倚清空解把并刀剪雪風一段寒香吹不盡¶
　西泠殘月角聲中¶
　　　　倭扇　　　　　　　　　　(元/)貢性之¶
　外番巧藝奪天工筆底丹青智莫窮好似越裳供翡翠¶
　也從中國被仁風¶
　　　　題扇贈首坐　　　　　　　(明/)呉　㑹¶
　提來電掣風千里放下雲沈月五更舉似座中三百衆¶
　定從何處有風生¶
<pb:KR4h0141_WYG_207-12b>¶
　　　　秋香便面　　　　　　　　(明/)祝允明¶
　晃玉揺銀小扇圗五雲樓閣女仙居行間著箇秋香字¶
　知是成都薛校書¶
　¶
　¶
　¶
　¶
御定佩文齋詠物詩選巻二百七¶
