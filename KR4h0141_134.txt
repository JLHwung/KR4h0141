# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.155854
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR4h0141_WYG_134-1a>¶
　欽定四庫全書¶
御定佩文齋詠物詩選卷一百三十四¶
　　告㨗類¶
　　　五言古¶
　　　　奉和平鄴應詔　　　　　(北周/)庾　信¶
　天策引神兵風飛掃鄴城陣雲千里散黃河一代清¶
　　　　執契靜三邊　　　　　　　(唐/)太　宗¶
　執契靜三邊持衡臨萬姓玉彩輝闗燭金華流日鏡無¶
<pb:KR4h0141_WYG_134-1b>¶
　為宇宙清有美璇璣正皎佩星連景飄衣雲結慶戢武¶
　榮七徳昇文輝九功煙波澄舊碧塵火息前紅霜野韜¶
　蓮劒闗城罷月弓錢綴榆天合城新柳塞空花銷䓤嶺¶
　雪縠盡流沙霧秋駕轉兢懷春氷彌軫慮書絶龍庭羽¶
　烽休鳯穴戍衣宵寢二難食旰飡三懼翦暴興先廢除¶
　兇存昔亡圓葢歸天壤方輿入地荒乳海池京邑雙河¶
　沼帝鄉循躬思勵已撫俗愧時康元首佇鹽梅股肱惟¶
　輔弼羽賢崆嶺四翼聖襄城七澆俗庶反淳替文聊就¶
<pb:KR4h0141_WYG_134-2a>¶
質已知隆至道共歡區宇一¶
　　　奉和行經破薛舉戰地應制　(唐/)許敬宗¶
混元分大象長䇿挫修鯨於斯建宸極由此創鴻名一¶
戎乾宇泰千祀徳流清垂衣凝庶績端拱鑄羣生復整¶
瑶池駕還臨官渡營周游尋曩跡曠望動天情帷宫面¶
丹浦帳殿矚宛城沙塲棲九穗前歌被六英戰地甘泉¶
湧陣處景雲生普天沾凱澤相携欣頌平¶
　　　還至張掖古城聞東軍告㨗贈韋五虚已¶
<pb:KR4h0141_WYG_134-2b>¶
　　　　　　　　　　　　　　　(唐/)陳子昻¶
孟秋首歸路仲月旋邊亭聞道蘭山戰相邀在井陘屢¶
鬪闗月滿三㨗塞雲平漢軍追北地宼騎走南庭君為¶
幙中士疇昔好言兵白虎鋒應出青龍陣㡬成披圖見¶
丞相按節入咸京寧知玉門道翻作隴西行北海朱旄¶
落東歸白露生縱横未得意寂寞寡相迎負劒空歎息¶
蒼茫登古城¶
　　七言古¶
<pb:KR4h0141_WYG_134-3a>¶
　　　殷司馬平廣西宼歌　　　　(明/)王世貞¶
殷公文武邦之楨不學淵源空有名一嵗再遷中執法¶
兼提六管領南兵如雲鵝鸛排千艦五色神羊映百城¶
征南將軍不穿札渡瀘相公單白帢軍聲雷動細柳營¶
殺氣霜凋大藤峽任是蠻煙開羽扇還為漢雨澆金甲¶
狼兵錦韝繡蝥弧奪得生猺換酒沽早知不殺稱神武¶
悔自跳踉作後夫處處春田催布榖朝朝列肆呼提壺¶
千秋獲嘉縣重覩伏波不得驕銅柱灕水灘和鐃吹聲¶
<pb:KR4h0141_WYG_134-3b>¶
鬱林花滿旌旗路遥望蒼梧雲正蒼是公功成勒銘處¶
　　五言律¶
　　　太社觀獻㨗　　　　　　　(唐/)白居易¶
淮海妖氛滅乾坤喜氣通班師郊社内操袂凱歌中廟¶
算無遺䇿天兵不戰功小臣同鳥獸率舞向皇風¶
　　五言排律¶
　　　河中獻㨗　　　　　　　　(唐/)張　隨¶
叛將忘恩久王師不戰通凱歌千里内喜氣二儀中宼¶
<pb:KR4h0141_WYG_134-4a>¶
盡條山下兵廻漢苑東將軍初執訊明主欲論功落日¶
煙塵靜寒郊壁壘空蒼生幸無事自此樂堯風¶
　　七言律¶
　　　奉使還途中聞東征㨗音　　(明/)孫　炎¶
南來萬里淨邊塵銜璧歸朝盡大臣城上玉繩浮婺女¶
帳前銀甲擁天人出師已略扶桑國奉使須通析木津¶
遂有江黄慕中夏可無書檄諭全閩¶
　　　聞狼山㨗　　　　　　　　(明/)李東陽¶
<pb:KR4h0141_WYG_134-4b>¶
北風吹捲洞庭波飛舸還經孟瀆河今日勝兵方有算¶
向來遺孽本無多中宵驛使傳書㨗兩岸歡聲入棹歌¶
聞說西南猶轉戰㡬時甘雨洗天戈¶
　　七言排律¶
　　　寄賀田侍中東平功成　　　(唐/)王　建¶
使廻髙品滿城傳親見沂公在陣前百里旗旛衝即斷¶
兩重衣甲射皆穿探知檢㸃兵應怯算得新移柵未堅¶
營被數驚乗勢破將經頻敗遂生全密招殘宼防人覺¶
<pb:KR4h0141_WYG_134-5a>¶
　遥斬元兇恐自専首讓諸軍無敢近功歸部曲不爭先¶
　開通州縣斜連海交割山河直到燕戰馬散驅還逐草¶
　肉牛齊放却耕田府中獨拜將軍貴門下兼分宰相權¶
　唐史上頭功第一春風雙節好朝天¶
　　　七言絶句¶
　　　　姚林夜賀晉公　　　　　　(唐/)韓　愈¶
　西來騎火照山紅夜宿桃林臘月中手把命珪兼相印¶
　一時重疊賞元功¶
<pb:KR4h0141_WYG_134-5b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百三十四¶
