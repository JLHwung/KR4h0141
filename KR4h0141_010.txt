# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:15.901240
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷十
<pb:KR4h0141_WYG_010-1a>¶
　欽定四庫全書¶
御定佩文齋詠物詩選巻十¶
　　雨類¶
　　　三言古¶
　　　　雩祭歌　　　　　　　　　(齊/)謝　朓¶
　有渰興膚寸積雨冥冥又終夕¶
　　　四言古¶
　　　　奉和聖製喜雨　　　　　　(唐/)張九齡¶
<pb:KR4h0141_WYG_010-1b>¶
　艱我稼穡載育載亭隨物應之曷聖與靈謂我何憑惟¶
　德之馨誰云天逺以誠必至太清無雲羲和頓轡于斯¶
　蒸人瞻彼非覬陰冥倐忽霈澤咸洎何以致之我后之¶
　感無臯無隰黍稷黯黯無卉無木敷芬黮黮黄龍勿來¶
　鳴鳥不思人和年豐皇心則怡豈與周宣雲漢徒詩¶
　　　五言古¶
　　　　喜雨詩　　　　　　　　　(魏/)曹　植¶
　天覆何彌廣苞育此羣生棄之必憔悴惠之則滋榮慶¶
<pb:KR4h0141_WYG_010-2a>¶
雲從北來鬱述西南征時雨中夜降長雷周我庭嘉種¶
盈膏壤登秋畢有成¶
　　　喜雨　　　　　　　　　　(宋/)謝　莊¶
燕起知風舞礎潤識雲流冽泉承夜湛零雨望晨浮合¶
潁行盛茂分穗方盈疇¶
　　　喜雨　　　　　　　　　　(宋/)謝惠連¶
朱明振炎氣溽暑扇温飇羨彼明月輝離畢經中宵思¶
此西郊雲既雨盈崇朝上天憫憔悴商羊自吟謡¶
<pb:KR4h0141_WYG_010-2b>¶
　　　賦得入階雨　　　　　　　(梁/)簡文帝¶
細雨階前入灑砌復沾帷漬花枝覺重濕鳥羽飛遲儻¶
令斜日照併欲似㳺絲¶
　　　細雨　　　　　　　　　　(梁/)元　帝¶
風輕不動葉雨細未沾衣入樓如霧上拂馬似塵飛¶
　　　和皇太子春林晩雨　　　　(梁/)劉孝威¶
雲樹交為密雨日共成虹雷舒長男氣枝揺少女風葉¶
珠隨滴水簷繩下溜空蝶濡飛不颺花沾色更紅明離¶
<pb:KR4h0141_WYG_010-3a>¶
信養德能事冠春宫誰堪偶鳳吹唯有浮丘公¶
　　　擬雨詩　　　　　　　　　(梁/)虞　騫¶
清風送涼氣薄暮蕩炎氛虹照漣漪水電出嵯峨雲落¶
暉散長足細雨織斜文¶
　　　對雨　　　　　　　　　　(梁/)朱　超¶
當夏苦炎埃習靜對花臺落照依山盡浮涼帶雨來重¶
雲吐飛電髙棟響行雷灑樹輕花發滴沼細萍開汎沫¶
縈階草奔流起砌苔無因假輕蓋徒然想上才¶
<pb:KR4h0141_WYG_010-3b>¶
　　　閒居對雨　　　　　　　　(陳/)陰　鏗¶
蘋藻降靈祗聰明諒在斯觸石朝雲起從星夜月離八¶
川奔巨壑萬頃溢澄陂綠野含膏潤青山帶濯枝嘉禾¶
方合潁秀麥已分岐寄語紛綸學持竿詎必知¶
　　　對雨　　　　　　　　　(北齊/)劉　逖¶
重輪宵離畢行雨旦浮空細落疑含霧斜飛覺帶風濕¶
槐仍足綠沾桃更上紅無由似元豹縱意坐山中¶
　　　賦得微雨從東來應教　　　(隋/)諸葛潁¶
<pb:KR4h0141_WYG_010-4a>¶
微雨闇東峰散漫灑長松澗滿新流濁山沾積翠濃風¶
起還吹燕雲來本送龍登年隨玉燭名山定可封¶
　　　詠雨　　　　　　　　　　(唐/)太　宗¶
和風吹綠野梅雨灑芳田新流添舊㵎宿霧足朝煙鴈¶
濕行無次花沾色更鮮對此欣登嵗披襟弄五絃¶
　　　發營逢雨應詔　　　　　　(唐/)虞世南¶
豫逰欣勝地皇澤乃先天油雲陰御道膏雨潤公田隴¶
麥霑逾翠山花濕更然稼穡良所重方復恱豐年¶
<pb:KR4h0141_WYG_010-4b>¶
　　　李士曹㕔對雨　　　　　　(唐/)錢　起¶
春雨暗重城訟庭深更寂終朝人吏少滿院煙雲集濕¶
鳥壓花枝新苔宜砌石掾曹富文史清興對詞客愛爾¶
蕙蘭叢芳香飽時澤¶
　　　喜雨　　　　　　　　　　(唐/)戴叔倫¶
閒居倦時燠開軒俯平林雷聲殷遥空雲氣布層陰川¶
上風雨來灑然滌煩襟田家共歡笑溝澮亦已深團團¶
聚鄰曲斗酒相與斟樵歌野曲中漁釣滄江潯蒼天暨¶
<pb:KR4h0141_WYG_010-5a>¶
有念悠悠終我心¶
　　　郡中對雨贈元錫兼簡楊凌　(唐/)韋應物¶
宿雨冒空山寒城響秋葉沈沈暮色至凄凄涼氣入蕭¶
條林表散的皪荷上集夜霧著衣重新苔侵履濕遇兹¶
端居日賴與嘉賔接¶
　　　對雨寄韓庫部協　　　　　　韋應物¶
颯至池館涼靄然和曉霧蕭條集新荷氤氳散髙樹閒¶
居興方澹黙想心已屢暫出仍濕衣况君東城住¶
<pb:KR4h0141_WYG_010-5b>¶
　　　開元寺樓對雨聮句　　　　(唐陸龜䝉/  皮日休)¶
海上風雨來掀轟逐飛電登樓一凭檻滿眼蛟龍戰(龜/蒙)¶
細灑心空冷横飄目能眩垂檐珂珮喧㩧瓦珠璣濺(日/休)¶
遥瞻山露色漸覺雲成片逺樹欲鳴蟬深簾尚藏燕(龜/䝉)¶
殘雷隠鱗盡反照依微見(日/休)疎㠶逗前渚晩磬分涼殿¶
(龜/䝉)畢景好疎吟餘涼可清晏(日/休)¶
　　　客舎聽雨　　　　　　　　(宋/)朱　子¶
沈沈蒼山郭暮景含餘清春靄起林際滿空寒雨生投¶
<pb:KR4h0141_WYG_010-6a>¶
裝即虚館檐響通夕鳴遥想山齋夜蕭蕭木葉聲¶
　　　對雨　　　　　　　　　　　朱　子¶
虚堂一遐矚驟雨滿空至的皪散芳塘冥濛結雲氣勢¶
逐風威亂望窮山景翳煙靄集林端蒼茫欲無際涼氣¶
襲輕裾炎氛起秋思對此景凄凄還增沖澹意¶
　　　瀟湘夜雨　　　　　　　　(元/)陳　孚¶
昭潭黑雲起橘洲風巻沙亂雨灑篷急驚墮檣上鴉黿¶
鼉互出沒暗浪鳴櫓牙漁燈半明滅濕光穿蘆花¶
<pb:KR4h0141_WYG_010-6b>¶
　　　雨中留徐七賁　　　　　　(明/)髙　啓¶
江寒宿雨在落葉滿邨濕留君繫君艇莫犯風潮急試¶
問欲歸城誰家借蓑笠¶
　　　秋陰　　　　　　　　　　(明/)葛一龍¶
西爽忽自晦不知朝與昏井上半殘葉湖中無逺邨桔¶
橰幾日罷農牧相過存雲澹一如水野風吹到門¶
　　七言古¶
　　　細雨遥懷故人　　　　　　(唐/)李建勲¶
<pb:KR4h0141_WYG_010-7a>¶
江雲未散春風暖溟濛正在髙樓見細栁緣堤少過人¶
平蕪隔水時飛燕我有近詩誰與和憶君狂醉愁難破¶
昨夜南窗不得眠閒階㸃滴廻燈坐¶
　　　苕溪風雨中章德茂同泛　　(元/)黃　溍¶
黑風飜江白雨傾檣攲柁側無人行此時惟我與章子¶
孤舟蕩漾煙波裏蒹葭蒼蒼楊栁黄浩歌撃舷興彌長¶
翩然一葉恣掀舞青山白塔頻低昂朝過城南暮城北¶
舟人問我將誰適章子掉頭作呉語秋水夜來深幾許¶
<pb:KR4h0141_WYG_010-7b>¶
忽看大字標竹林寺門對水仍陰陰敲門見竹不見人¶
竹間翠石何蕭森廻舟少休雨如注四顧茫茫但煙霧¶
魚驚龍躍吾不知披蓑却入菰蘆去岸傍羣兒拍手呼¶
笑言狂客世所無嗚呼古人今則無後來視我知何如¶
為君留此有聲畫題作扁舟煙雨圖¶
　　　瀟湘夜雨　　　　　　　　(明/)宣　宗¶
濃雲如墨黯江樹九疑山迷天欲暮蒼松巖下客維舟¶
魚龍鼓舞飛煙霧但見長空風雨來勢與雲夢相周廻¶
<pb:KR4h0141_WYG_010-8a>¶
三湘淋漓瀉銀竹七澤洶湧翻春雷長江横絶巴陵北¶
一水悠悠漾空碧洪濤巨漲頃刻中虹橋隠隠無人迹¶
前谿遥見野人家槿籬茅屋半攲斜髙樓誰得江湖趣¶
坐聽蕭蕭對燭花隔浦鐘聲來逺寺曉色蒼涼喜開霽¶
青天萬里白雲收滿目湘山翠欲流¶
　　五言律¶
　　　奉和詠雨應詔　　　　　　(唐/)許敬宗¶
舞商初赴節湘燕早迎秋飄絲交殿網亂滴起池漚激¶
<pb:KR4h0141_WYG_010-8b>¶
溜分龍闕斜飛灑鳳樓崇朝方浹㝢宸眄俯凝旒¶
　　　奉和春日逰苑喜雨應詔　　(唐/)李　嶠¶
仙蹕九重臺香筵萬夀杯一旬初降雨二月蚤聞雷葉¶
向朝隮密花含宿潤開幸承天澤豫無使日光催¶
　　　雨　　　　　　　　　　　　李　嶠¶
西北雲膚起東南雨足來靈童出海見神女向臺廻斜¶
影風前合圓文水上開十旬無破塊九土信康哉¶
　　　山行遇雨　　　　　　　　(唐/)孫　逖¶
<pb:KR4h0141_WYG_010-9a>¶
驟雨晝氤氳空天望不分暗山惟覺電窮海但生雲渉¶
澗猜行潦緣崖畏宿氛夜來江月霽棹唱此中聞¶
　　　江閣對雨　　　　　　　　(唐/)杜　甫¶
南紀風濤壯陰晴屢不分野流行地日江入度山雲層¶
閣憑雷殷長空面水文雨來銅柱北應洗伏波軍¶
　　　梅雨　　　　　　　　　　　杜　甫¶
南京犀浦道四月熟黄梅湛湛長江去冥冥細雨來茅¶
茨疎易濕雲霧密難開竟日蛟龍喜盤渦與岸廻¶
<pb:KR4h0141_WYG_010-9b>¶
　　　船下䕫州郭宿雨濕不得上岸別王十二判官¶
　　　　　　　　　　　　　　　　杜　甫¶
依沙宿舸船石瀨月娟娟風起春燈亂江鳴夜雨懸晨¶
鐘雲外濕勝地石堂煙柔櫓輕鷗外含悽覺汝賢¶
　　　春夜喜雨　　　　　　　　　杜　甫¶
好雨知時節當春乃發生隨風潛入夜潤物細無聲野¶
徑雲俱黑江船火獨明曉看紅濕處花重錦官城¶
　　　雨　　　　　　　　　　　　杜　甫¶
<pb:KR4h0141_WYG_010-10a>¶
微雨不滑道斷雲疎復行紫崖奔處黑白鳥去邊明秋¶
日新霑影寒江舊落聲柴扉臨野碓半濕𢷬香秔¶
　　　喜雨　　　　　　　　　　　杜　甫¶
南國旱無雨今朝江出雲入空纔漠漠灑迥已紛紛巢¶
燕髙飛盡林花潤色分晩來聲不絶應得夜深聞¶
　　　和都官苗員外秋夜寓直對雨簡諸知已¶
　　　　　　　　　　　　　　　(唐/)李嘉祐¶
多雨南宮夜仙郎寓直時漏長丹鳳闕秋冷白雲司螢¶
<pb:KR4h0141_WYG_010-10b>¶
影侵階亂鴻聲出苑遲蕭條吏人散小謝有新詩¶
　　　賦得暮雨送李渭　　　　　(唐/)韋應物¶
楚江微雨裏建業暮鐘時漠漠帆來重冥冥鳥去遲海¶
門深不見浦樹逺含滋相送情無限沾襟比散絲¶
　　　裴端公使院賦得隔簾見春雨¶
　　　　　　　　　　　　　　　(唐/)包　何¶
細雨未成霖垂簾但覺陰唯看上砌濕不遣入檐深度¶
隟霑霜簡因風潤綺琴須移户外屨檐溜夜相侵¶
<pb:KR4h0141_WYG_010-11a>¶
　　　雨夜贈元十八　　　　　　(唐/)白居易¶
卑濕沙頭宅連隂雨夜天共聽檐漏滴心事兩悠然把¶
酒循環飲移牀曲尺眠莫言非故舊相識已三年¶
　　　陰雨　　　　　　　　　　　白居易¶
嵐霧今朝重江山此地深灘聲秋更急峽氣曉多隂望¶
闕雲遮眼思鄉雨滴心將何慰幽獨賴此北窗琴¶
　　　雨中招張司業宿　　　　　　白居易¶
過夏衣香潤迎秋簟色鮮斜支花石枕卧詠蕊珠篇泥¶
<pb:KR4h0141_WYG_010-11b>¶
濘非逰日陰沈好睡天能來同宿否聽雨對牀眠¶
　　　孤山寺遇雨　　　　　　　　白居易¶
拂波雲色重灑葉雨聲繁水鷺雙飛起風荷一向翻空¶
濛連北岸蕭䬃入東軒或擬湖中宿留船在寺門¶
　　　細雨　　　　　　　　　　(唐/)李商隠¶
蕭灑傍廻汀依微過短亭氣涼先動竹㸃細未開萍稍¶
促髙髙燕微疎的的螢故園煙草色仍近玉門青¶
　　　盧氏池上遇雨贈同逰者　　(唐/)溫庭筠¶
<pb:KR4h0141_WYG_010-12a>¶
簟翻凉氣集谿上潤殘碁萍皺風來後荷喧雨到時寂¶
寥閒望久飄灑獨歸遲無限松江恨煩君解釣絲¶
　　　登樓值雨　　　　　　　　(唐/)李咸用¶
江徼多佳景秋吟興未窮送來松檻雨半是蓼花風浪¶
猛驚翹鷺煙昏叫斷鴻不知今夜客幾處卧鳴篷¶
　　　春霖　　　　　　　　　　(宋/)韓　琦¶
咫尺東郊路春霖絶未通消閒生奕思醒睡費茶功樓¶
迥昏昏霧窗寒霎霎風待晴桑陌上五馬恣璁瓏¶
<pb:KR4h0141_WYG_010-12b>¶
　　　真西山帥長沙禱雨　　　　(宋/)戴復古¶
出郭問農事家家笑語聲有田皆足水既雨亦宜晴山¶
下谿流急街頭米價平明朝閒領客相見賀秋成¶
　　　曉雨　　　　　　　　　　(宋/)陸　㳺¶
蕭瑟度横塘霏微映繚牆壓低塵不動灑急土生香聲¶
入楸梧碎清分枕簟凉回頭忽陳迹檐角挂斜陽¶
　　　和龍直夫袐校細雨　　　　(宋/)僧道潛¶
薄霧兼寒雨凌晨靄未分細宜池上見清愛竹邊聞斗¶
<pb:KR4h0141_WYG_010-13a>¶
帳侵蘭夢虚櫺逼蕙薰晩來欣小霽釣箔映疎雲¶
　　　雨　　　　　　　　　　　(元/)趙孟頫¶
摵摵衆葉響滋滋生意新知誰實揮灑解使盡圓匀蟲¶
網懸珠絡荷盤瀉汞銀喜涼生枕簟餘潤逼衣巾¶
　　　江上雨　　　　　　　　　(明/)髙　啓¶
冥冥衆樹昏浩浩一江渾急有廻風韻輕無入霧痕鳥¶
啼叢竹嶺人卧落花邨門巷春泥滑誰來共酒尊¶
　　　夏日喜雨　　　　　　　　　髙　啓¶
<pb:KR4h0141_WYG_010-13b>¶
粉署依丹禁城髙爽氣多好風天上至涼雨曉來過翠¶
島浮香霧瑶池淡綠波九重閒視草時復幸鑾坡¶
　　　雨中舟行　　　　　　　　(明/)于慎行¶
天濶雨冥冥孤帆過驛亭雲吞江樹白霧失曉峰青岸¶
鳥迎船濕河魚出網鯉生涯多少恨無處異飄萍¶
　　五言排律¶
　　　奉和春日途中喜雨　　　　(唐/)魏知古¶
皇輿向洛城時雨應天行麗日登巖送隂雲出野迎濯¶
<pb:KR4h0141_WYG_010-14a>¶
枝林杏發潤葉渚蒲生絲入綸言喜花依錦字明微臣¶
忝東觀載筆佇西成¶
　　　和李僕射雨中寄盧嚴二給事¶
　　　　　　　　　　　　　　　(唐/)張　籍¶
郊原飛雨至城闕濕雲埋逬㸃時穿牖浮漚欲上階偏¶
滋解籜竹幷掃落花槐晩潤生琴匣新涼滿藥齋從容¶
朝務退放曠掖曹乖盡日無來客閒吟感此懷¶
　　　監試夜雨滴空階　　　　　(唐/)喻　鳬¶
<pb:KR4h0141_WYG_010-14b>¶
霎霎復湝湝飄松又灑槐氣濛蛛網檻聲疉蘚花階古¶
壁青燈動深庭濕葉埋徐垂舊鴛瓦競厯小茅齋冷與¶
隂蟲間清將玉漏諧病身惟展轉誰見此時懷¶
　　七言律¶
　　　積雨輞川莊作　　　　　　(唐/)王　維¶
積雨空林煙火遲蒸梨炊黍餉東菑漠漠水田飛白鷺¶
陰陰夏木囀黄鸝山中習靜觀朝槿松下清齋折露葵¶
野老與人爭席罷海鷗何事更相疑¶
<pb:KR4h0141_WYG_010-15a>¶
　　　雨不絶　　　　　　　　　(唐/)杜　甫¶
鳴雨既過漸細微映空揺颺如絲飛階前短草泥不亂¶
院裏長條風乍稀舞石旋應將乳子行雲莫自濕僊衣¶
眼邊江舸何怱促未得安流逆浪歸¶
　　　賀李觀察禱河神降雨　　　(唐/)耿　湋¶
質明齋祭北風微騶馭千羣擁廟扉玉帛纔敷雲澹澹¶
笙鏞未徹雨霏霏路邊五稼添膏長河上雙旌帶濕歸¶
若出敬亭山下作何人敢和謝元暉¶
<pb:KR4h0141_WYG_010-15b>¶
　　　途中望雨懷歸　　　　　　(唐/)韋　莊¶
滿空寒雨漫霏霏去路雲深鎻翠微牧豎逺當煙草立¶
飢禽閒傍渚田飛誰家樹壓紅榴折幾處籬懸白&KR0818;肥¶
對此不堪鄉外思荷蓑遥羨釣人歸¶
　　　春雨即事寄襲美　　　　　(唐/)陸龜䝉¶
小謝輕埃日日飛城邊江上阻春暉雖愁野岸花房凍¶
還得山家藥筍肥雙屐著頻看齒折敗裘披若見毛稀¶
比隣釣叟無塵事灑笠鳴蓑夜半歸¶
<pb:KR4h0141_WYG_010-16a>¶
　　　和子淵學士春雨　　　　　(宋/)韓　琦¶
天幕沈沈淑氣溫雨絲輕軟墜雲根洗開春色無多潤¶
染盡花光不見痕寂莫畫樓和夢鎻依微芳樹過人昏¶
堂虚坐密珠簾下試問淳于醉幾尊¶
　　　北堂春雨　　　　　　　　　韓　琦¶
葉葉輕雲障薄羅坐看膏澤灑庭柯風前芳杏紅香減¶
煙外垂楊綠意多聲落檐牙飛短瀑㸃明池面起圓波¶
晴來西北憑闌望拂黛遥峰濯萬螺¶
<pb:KR4h0141_WYG_010-16b>¶
　　　有美堂暴雨　　　　　　　(宋/)蘇　軾¶
逰人脚底一聲雷滿坐頑雲撥不開天外黑風吹海立¶
浙東飛雨過江來十分㶑灔金尊凸千杖敲鏗羯鼓催¶
喚起謫仙泉灑面倒傾鮫室瀉瓊瑰¶
　　　連雨漲江　　　　　　　　　蘇　軾¶
急雨瀟瀟作晩涼卧聞榕葉響空廊微明燈火耿殘夢¶
半濕簾帷浥舊香髙浪隠牀吹甕盎闇風驚樹擺琳瑯¶
先生不出晴無用留向空階滴夜長¶
<pb:KR4h0141_WYG_010-17a>¶
　　　次韻宏甫喜雨　　　　　　(宋/)沈與求¶
黄壟初看巻麥禾老農還復厭晴多四郊戽尾開新瀆¶
一雨苗根長舊科已發政聲歸召杜更教詩律鬬陰何¶
王孫欲識田家樂水滿溝塍渉可過¶
　　　久雨　　　　　　　　　　(宋/)陸　㳺¶
梅天一日幾陰晴對雨無聊醉不成巧厯莫能知雨㸃¶
孤桐那解寫谿聲林深鳥雀來無數草茂鋤耰去即生¶
明日雲開天萬里御風吾欲過青城¶
<pb:KR4h0141_WYG_010-17b>¶
　　　芒種後經旬無日不雨偶得長句¶
　　　　　　　　　　　　　　　　陸　㳺¶
芒種初過雨及時紗㕑睡起角巾攲癡雲不散常遮塔¶
野水無聲自入池綠樹晩涼鳩語鬧畫梁晝寂燕歸遲¶
閒身自喜渾無事衣覆薰籠獨誦詩¶
　　　雨　　　　　　　　　　　　陸　㳺¶
映空初作繭絲微掠地俄成箭鏃飛紙帳光遲饒曉夢¶
銅鑪香潤覆春衣池魚鱍鱍隨溝出梁燕翩翩接翅歸¶
<pb:KR4h0141_WYG_010-18a>¶
惟有落花吹不去數枝紅濕自相依¶
　　　春雨　　　　　　　　　　金馮延登¶
小雨濛濛潤土膏谷風習習不驚條晨煙半濕低平野¶
春水初生沒斷橋已見鵞黄匀栁麥更看檀紫上榆椒¶
從今樂事知相繼櫛比雲平看隴苗¶
　　　春雨　　　　　　　　　　(元/)楊　載¶
濛濛春雨暗重城莽若山林雲氣生駕過東朝沾羽蓋¶
仗移前殿濕霓旌蒼松密掩巖頭鶴翠栁深藏谷口鶯¶
<pb:KR4h0141_WYG_010-18b>¶
明日不愁花爛熳新晴陌上有人行¶
　　　明照坊對雨　　　　　　　(元/)宋　褧¶
章臺車馬去如流白雨霏霏拂畫樓九陌平鋪明似練¶
兩溝急瀉碧于油美人虹見西山霽少女風來北里秋¶
凉意滿襟簾幙巻宫鴉歸樹夕陽收¶
　　　雲巖值雨　　　　　　　　(明/)髙　啓¶
深殿長廊映竹開鳥聲忽斷雨聲催蘚生偏上題詩壁¶
花落還臨說法臺林下聞鐘諸客散澗邊汲水一僧來¶
<pb:KR4h0141_WYG_010-19a>¶
晩晴更好看山色西閣憑闌獨未廻¶
　　　東郊時雨　　　　　　　　(明/)李東陽¶
鳴鳩將雨過東林細草青郊望轉深潤入土膏春脈脈¶
暝含山色晝沈沈尋花問栁逰人興荷鍤扶犂野老心¶
見說帝城多景物春晴未必勝春隂¶
　　　禁中對雨　　　　　　　　(明/)沈一貫¶
回風度雨近金鑾髙閣疎簾隠几看乳燕營巢欣土潤¶
嬌鶯擲栁怯枝寒添流欲染方春色拂座應憐獨冷官¶
<pb:KR4h0141_WYG_010-19b>¶
目送餘雲過别殿不知銀鑰動闌干¶
　　五言絶句¶
　　　夜雨　　　　　　　　　　(唐/)白居易¶
早蛩啼復歇殘燈滅又明隔窗知夜雨芭蕉先有聲¶
　　　微雨夜行　　　　　　　　　白居易¶
漠漠秋雲起稍稍夜寒生自覺衣裳濕無㸃亦無聲¶
　　　滯雨　　　　　　　　　　(唐/)李商隠¶
滯雨長安夜殘燈獨客愁故鄉雲水地歸夢不宜秋¶
<pb:KR4h0141_WYG_010-20a>¶
　　　細雨　　　　　　　　　　　李商隠¶
帷飄白玉堂簟卷碧牙牀楚女當時意蕭蕭髪彩凉¶
　　　微雨　　　　　　　　　　　李商隠¶
初隨林靄動稍共夜凉分窗迥侵燈冷庭虛近水聞¶
　　　詠雨　　　　　　　　　　(唐/)楊　凝¶
塵裛多人路泥歸足燕家可憐繚亂㸃濕盡滿宮花¶
　　　雨　　　　　　　　　　　(金/)髙汝勵¶
時雨雨三日田家家萬金有年天子慶謀國老臣心¶
<pb:KR4h0141_WYG_010-20b>¶
　　　雜興　　　　　　　　　　(元/)周　權¶
涼蟾淨如洗酒醒夜初寂山檐宿雨多空階響餘滴¶
　　　雨中過玉遮山　　　　　　(明/)髙　啓¶
㝷鐘入蒼茫一磵復一崦落葉去方深山扉雨中掩¶
　　　江行　　　　　　　　　　(明/)李東陽¶
日出青蘋濕江渾路不分昨宵驅雨至知是海南雲¶
　　　過澱湖泊石浦　　　　　　(明/)程元輔¶
沙蒲偃秋風湖雲藏夕雨何處逺行人飛帆下石浦¶
<pb:KR4h0141_WYG_010-21a>¶
　　　雨後雜興　　　　　　　　(明/)王叔承¶
秋雨欲浮邨青螺上牀脚日出過東鄰船頭繫籬落¶
　　七言絶句¶
　　　春逰值雨　　　　　　　　(唐/)張　旭¶
欲㝷軒檻列清尊江上煙雲向晩昏須倩東風吹雨散¶
明朝却待入花園¶
　　　苦雨聞包諫議欲見訪戲贈　(唐/)盧　綸¶
草氣樹煙咽不開繞牀連壁盡生苔常時多病因多雨¶
<pb:KR4h0141_WYG_010-21b>¶
那敢煩君車馬來¶
　　　雨聲　　　　　　　　　　(唐/)元　稹¶
風吹竹葉休還動雨㸃荷心暗復明曾向西江船上宿¶
慣聞寒夜滴篷聲¶
　　　聽雨聲寄盧綸　　　　　　(唐/)李　端¶
暮雨蕭疎過鳳城霏霏䬃䬃重還輕聞君此夜東林宿¶
聽得荷池幾番聲¶
　　　宫詞　　　　　　　　　　(唐/)王　涯¶
<pb:KR4h0141_WYG_010-22a>¶
霏霏春雨九重天漸暖龍池御栁煙玉輦遊時應不避¶
千廊萬屋自相連¶
　　　謝亭送别　　　　　　　　(唐/)許　渾¶
勞歌一曲解行舟紅葉青山水急流日暮酒醒人已逺¶
滿天風雨下西樓¶
　　　雨　　　　　　　　　　　(唐/)杜　牧¶
連雲接塞添迢遞灑幕侵燈送寂寥一夜不眠孤客耳¶
主人窗外有芭蕉¶
<pb:KR4h0141_WYG_010-22b>¶
　　　咸陽值雨　　　　　　　　唐溫庭筠¶
咸陽橋上雨如懸萬㸃空濛隔釣船還似洞庭春水色¶
晩雲將入岳陽天¶
　　　登咸陽縣樓望雨　　　　　(唐/)韋　莊¶
亂雲如獸出山前細雨和風滿渭川盡日空濛無所見¶
鴈行斜去字聨聨¶
　　　撫州江口雨中作　　　　　　韋　莊¶
江上閒衝細雨行滿衣風灑緑荷聲金騮掉尾横鞭望¶
<pb:KR4h0141_WYG_010-23a>¶
猶指廬陵半日程¶
　　　淮雨　　　　　　　　　　(宋/)梅堯臣¶
雨脚射淮鳴萬鏃跳㸃起漚魚亂目濕帆逺逺來未收¶
雲漏殘陽生半幅¶
　　　六月二十七日望湖樓醉書　(宋/)蘇　軾¶
黑雲翻墨未遮山白雨跳珠亂入船卷地風來忽吹散¶
望湖樓下水如天¶
　　　舟行　　　　　　　　　　(宋/)張　耒¶
<pb:KR4h0141_WYG_010-23b>¶
落景秋雲晩不開天寒古岸野船回初驚波面微瀾起¶
已覺風前細雨來¶
　　　雨中　　　　　　　　　　(宋/)鄒　浩¶
五月陰沈久不開冷風吹雨滿天街老農莫漫憂蠶麥¶
丞相祈晴已宿齋¶
　　　舟次黿湖　　　　　　　　(宋/)朱　橰¶
山雨疎疎心又驚起瞻天色斗微明他年一枕江闗夢¶
知憶篷窗此夜聲¶
<pb:KR4h0141_WYG_010-24a>¶
　　　和喜雨　　　　　　　　　(宋/)朱　子¶
黄昏一雨到天明夢裏豐年有頌聲起望平疇煙草綠¶
只應投筆事農耕¶
　　　小雨　　　　　　　　　　(宋/)楊萬里¶
雨來細細復疎疎縱不能多不肯無似妒詩人山入眼¶
千峰故隔一簾珠¶
　　　秋雨　　　　　　　　　　　楊萬里¶
濕侵團扇不能輕冷逼孤燈分外明蕉葉半黄荷葉碧¶
<pb:KR4h0141_WYG_010-24b>¶
兩般秋雨一般聲¶
　　　冬夜聽雨戲作　　　　　　(宋/)陸　㳺¶
少年交友盡豪英妙理時時得細評老去同叅惟夜雨¶
焚香卧聽畫檐聲¶
　　　小酌元衞弟聽雨　　　　　(宋/)樓　鑰¶
小閣臨流暑氣清藕花的的照人明移牀更近欄邊坐¶
要聽碁聲雜雨聲¶
　　　西城雨中　　　　　　　　(金/)周　昂¶
<pb:KR4h0141_WYG_010-25a>¶
草露幽香不動塵細蟬初向葉間聞溟濛小雨來無際¶
雲與青山澹不分¶
　　　山中雨　　　　　　　　　(金/)劉　昂¶
嵩髙山下逢秋雨破繖遮頭過野橋此景此時誰畫得¶
清如窗外聽芭蕉¶
　　　春早　　　　　　　　　　(金/)段繼昌¶
斷冰消盡荻芽尖凍壟蘇來白薺添幾片野雲飛不去¶
晩風吹作雨纖纖¶
<pb:KR4h0141_WYG_010-25b>¶
　　　日晏　　　　　　　　　　(元/)范　梈¶
昨日相期早出邨今朝日晏未開門可人一夜東風雨¶
綠徧天街舊草痕¶
　　　宮詞　　　　　　　　　　(元/)納　延¶
廣寒宮殿近瑶池千樹垂楊綠影齊報道夜來新雨過¶
御溝春水已平隄¶
　　　煙雨中過石湖　　　　　　(元/)倪　瓚¶
煙雨山前度石湖一奩秋影玉平鋪何須更翦松江水¶
<pb:KR4h0141_WYG_010-26a>¶
好染空青作畫圖¶
　　　其二¶
姑蘇城外短長橋煙雨空濛又晩潮載酒曾經此行樂¶
醉乘江月卧吹簫¶
　　　呉興道中　　　　　　　　(元/)張　雨¶
扁舟偶趁采樵風題扇書裠莫惱公何處人間無六月¶
碧瀾堂上雨聲中¶
　　　風雨早朝　　　　　　　　(明/)髙　啓¶
<pb:KR4h0141_WYG_010-26b>¶
漏屋雞鳴起濕煙蹇驢難借强朝天却思春水江南岸¶
閒聽篷聲卧釣船¶
　　　題張元琛篷窗　　　　　　(明/)葉子竒¶
銀絲魚鱠碧芹羮曾記扁舟越上行今日小軒風味似¶
滿川風雨看雲生¶
　　　口號　　　　　　　　　　(明/)程嘉燧¶
潄壑淘林殷户雷冥冥松際失崔嵬山窗五月寒如水¶
知是湖橋暮雨來¶
<pb:KR4h0141_WYG_010-27a>¶
　　　　夏景　　　　　　　　　　(明/)張宇初¶
　深院碁聲日正長博山添火試沈香道人鞭起龍行雨¶
　帶得東潭水氣涼¶
　¶
　¶
　¶
　¶
　¶
<pb:KR4h0141_WYG_010-27b>¶
　¶
　¶
　¶
　¶
　¶
　¶
　¶
御定佩文齋詠物詩選巻十¶
