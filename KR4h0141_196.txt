# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.426816
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR4h0141_WYG_196-1a>¶
　欽定四庫全書¶
御定佩文齋詠物詩選卷一百九十六¶
　　箏類¶
　　　五言古¶
　　　　和彈箏人　　　　　　　　(梁/)元　帝¶
　瓊柱動金絲秦聲發趙曲流徵含陽春美手過如玉¶
　　　　詠箏　　　　　　　　　　(梁/)沈　約¶
　秦箏吐絶調玉柱揚清曲絃依髙張斷聲隨妙指續徒¶
<pb:KR4h0141_WYG_196-1b>¶
　聞音遶梁寜知顔如玉¶
　　　　詠箏　　　　　　　　　　(梁/)王臺卿¶
　依歌時轉韻按曲動花鈿促調移輕柱亂手度繁絃惟¶
　有髙秋月秦聲獨可憐¶
　　　　元圃宴各詠一物得箏　　　(陳/)陸　瓊¶
　三五併時年二八共来前今逢泗濱樹定減琴中絃鶴¶
　别霜初緊烏啼月正懸¶
　　　　髙樓夜彈箏　　　　　　　(唐/)常　建¶
<pb:KR4h0141_WYG_196-2a>¶
髙樓百餘尺直上江水平明月照人苦開簾彈玉箏山¶
髙猿狖急天靜鴻雁鳴曲度猶未終東峰霞半生¶
　　　鳴箏曲　　　　　　　　　(元/)楊維楨¶
斷虹落屏山斜鴈著行安釘鈴雙啄木錯落千珠柈秋¶
龍吟玉海夜燕語雕䦨只因桓叔夏重起為君彈¶
　　七言古(附長短句/)¶
　　　秦箏曲　　　　　　　　　(梁/)沈　約¶
羅袖飄纚拂雕桐促柱髙張散輕宮迎歌度舞遏歸風¶
<pb:KR4h0141_WYG_196-2b>¶
遏歸風止流月夀萬春歡無歇¶
　　　夜坐看搊箏　　　　　　　(唐/)王　諲¶
調箏夜坐燈光裏却挂羅帷露纖指朱絃一一聲不同¶
玉柱連連影相似不知何處學新聲曲曲彈来未覩名¶
應是石家金谷裏流傳未滿洛陽城¶
　　　秦箏曲　　　　　　　　　(明/)沈　愚¶
髙樓欲暮花含煙嫣紅落粉愁無眠含羞起舞銀燭前¶
玉纖輕抹鴛鴦絃鴛鴦絃鳳凰曲移妾心置君腹¶
<pb:KR4h0141_WYG_196-3a>¶
　　五言律(附小律/)¶
　　　觀搊箏　　　　　　　　　(唐/)王　灣¶
虚室有秦箏箏新月復清絃多弄委曲柱促語分明曉¶
怨凝繁手春嬌入曼聲近来惟此樂傳得美人情¶
　　　紺甲麗人　　　　　　　　(明/)楊　慎¶
銀甲卸彈箏花從玉指生逡巡捲羅袖掩抑奉金觥莫¶
摘相思子瓊枝最有情¶
　　　聞箏　　　　　　　　　　(明/)王廷陳¶
<pb:KR4h0141_WYG_196-3b>¶
花月可憐春房櫳映玉人思繁纖指亂愁劇翠蛾顰授¶
色歌頻變留賓態轉新曲終仍自叙家世本西秦¶
　　　箏　　　　　　　　　　　(明/)朱曰藩¶
日者西園宴雲和獨未收絃張鵾轉急柱促雁相求靡¶
靡縈懷切纖纖繞指柔多情如有待庭樹莫先秋¶
　　七言律¶
　　　贈彈箏人　　　　　　　　(明/)張　羽¶
先輩曽将舊曲傳纖纖銀甲更堪憐清和未數湘靈瑟¶
<pb:KR4h0141_WYG_196-4a>¶
嘹喨渾同蜀國絃鶯弄晚風啼復歇雁飛秋水斷還連¶
坐中北客聽来少謾想當時一惘然¶
　　五言絶句¶
　　　聽箏　　　　　　　　　　(唐/)李　端¶
鳴箏金粟柱素手玉房前欲得周郎顧時時誤拂絃¶
　　七言絶句¶
　　　夜聞商人船上箏　　　　　(唐/)劉禹錫¶
大艑髙船一百尺清聲促柱十三絃揚州市裏商人女¶
<pb:KR4h0141_WYG_196-4b>¶
来占江西明月天¶
　　　夜箏　　　　　　　　　　(唐/)白居易¶
紫袖紅絃明月中自彈自感暗低容絃凝指咽聲停處¶
別有深情一萬重¶
　　　戲荅思黯有能箏者以此戲之　白居易¶
何時得見十三絃待取無雲有月天願得金波明似鏡¶
鏡中照出月中仙¶
　　　宮詞　　　　　　　　　　(唐/)王　涯¶
<pb:KR4h0141_WYG_196-5a>¶
箏翻禁曲覺聲難玉柱皆非舊處安記得君王曽道好¶
長因下輦得先彈¶
　　　聽箏　　　　　　　　　　(唐/)張　祜¶
十指纖纖玉筍紅雁行輕遏翠絃中分明似說長城苦¶
水咽雲寒一夜風¶
　　　贈彈箏者　　　　　　　　(元/)薩都拉¶
銀甲彈氷五十絃海門風急雁行偏故人情重知多少¶
揚子江頭月滿船¶
<pb:KR4h0141_WYG_196-5b>¶
　　　元宮詞　　　　　　　　　(明/)朱有燉¶
月夜西宮聽按箏文殊指撥太分明清音瀏亮天顔喜¶
彈罷還教合鳳笙¶
　　　聽李節彈箏和韻　　　　　(明/)文　嘉¶
泠泠寒玉瀉秦箏片片清聲似斷氷一曲潭疑李憑在¶
不知秋旅是金陵¶
　　　贈箏人　　　　　　　　　(明/)楊　慎¶
綺筵雕爼換新聲博取瓊花出玉英肯信博陵崔十四¶
<pb:KR4h0141_WYG_196-6a>¶
　平生願作樂中箏¶
　　　　正徳宮詞　　　　　　　　(明/)王世貞¶
　仙韶別院奏新聲不按唐山曲裏名青鷂白翎俱入破¶
　十三絃底似雷鳴¶
　　　　聽李節彈箏　　　　　　　(明/)盛時泰¶
　酒清香藹夜搊箏絃上凉生六月氷但許風流擅南館¶
　不教飛夢繞西陵¶
　¶
<pb:KR4h0141_WYG_196-6b>¶
　¶
　¶
　¶
　¶
　¶
　¶
　¶
御定佩文齋詠物詩選巻一百九十六¶
