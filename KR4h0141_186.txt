# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.198036
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR4h0141_WYG_186-1a>¶
　欽定四庫全書¶
御定佩文齋詠物詩選卷一百八十六¶
　　鐘類¶
　　　五言古¶
　　　　山夜聞鐘　　　　　　　　(唐/)張　說¶
　夜卧聞夜鐘夜靜山更響霜風吹寒月䆗窱虚中上前¶
　聲既舂容後聲復晃盪聽之如可見尋之定無像信知¶
　本際空徒挂生滅想¶
<pb:KR4h0141_WYG_186-1b>¶
　　　　煙際鐘　　　　　　　　　(唐/)韋應物¶
　隱隱起何處迢迢送落暉蒼茫隨思逺蕭散逐煙微秋¶
　野寂云晦望山僧獨歸¶
　　　　煙寺晩鐘　　　　　　　　(元/)陳　孚¶
　山深不見寺藤陰鎻修竹忽聞疎鐘聲白雲滿空谷老¶
　僧汲水歸松露墮衣緑鐘殘寺門掩山鳥自爭宿¶
　　　　聞鐘　　　　　　　　　　(明/)髙　啟¶
　迢迢煙際發隱隱巖中應初来覺寺遥乍歇看山暝惆¶
<pb:KR4h0141_WYG_186-2a>¶
悵未眠人空齋幾廻聽¶
　　　煙寺暁鐘　　　　　　　　(明/)楊　基¶
孤塔望中青鐘聲隔洞庭蒼山不可及煙闊浪冥冥憶¶
似寒山寺楓橋半夜聽¶
　　　煙寺晚鐘　　　　　　　　(明/)薛　瑄¶
夕照下山門清音出煙霧暝壑一僧還側佇尋歸路月¶
上楚天寬露落洞庭樹¶
　　七言古¶
<pb:KR4h0141_WYG_186-2b>¶
　　　北寺昬鐘　　　　　　　　(元/)胡炳文¶
日斜一路紅䦨干日落四山蒼翠寒雲深不見招提處¶
一聲兩聲起林端遥度前谿聲欲絶谿上漁舟撐未歇¶
衆鳥棲定樹頭雲一僧歸踏松間月¶
　　　煙寺晚鐘　　　　　　　　(明/)宣　宗¶
煙光漠漠春山紫古寺深蔵萬松裏夕陽西墜羣壑陰¶
隔林藹藹疎鐘起瀟湘無風波浪停恍如水底鳴長鯨¶
山僧䇿杖歸来晚遥聽穿雲百八聲緩急因風如斷續¶
<pb:KR4h0141_WYG_186-3a>¶
逺徹山阿并水曲已隨暮角響江城更送樵歌出林麓¶
乘橋二客心悠然偶立遥看瀑布泉髙山流水有深意¶
咫尺不聞音韻傳乾坤無塵萬籟静朗然空谷聲相應¶
髙秋正遇暁霜清分明若向豐山聽¶
　　五言律¶
　　　鐘　　　　　　　　　　　(唐/)李　嶠¶
既接南鄰磬還隨北里笙平陵通曙響長樂警宵聲秋¶
至含霜動春歸應律鳴欲知常待扣金簴有餘清¶
<pb:KR4h0141_WYG_186-3b>¶
　　　卧鐘　　　　　　　　　　(元/)楊　載¶
漢殿經年久呺然卧草中雕幾牙板廢鏽澀土花蒙追¶
蠡難陳力華鯨不奏功待賢初設簴想見古人風¶
　　　南康夜泊聞廬阜鐘聲　　　(元/)揭傒斯¶
廬山三百寺何處扣層雲宿鳥月中起歸人湖上聞入¶
空應更迥近瀑正難分遥想諸僧定香爐上夕熏¶
　　五言排律¶
　　　寒夜聞霜鐘　　　　　　　(唐/)鄭　絪¶
<pb:KR4h0141_WYG_186-4a>¶
霜鐘初應律寂寂出重林拂水宜清聽凌空散迥音舂¶
容時未歇揺曵夜方深月下和虚籟風前間逺砧淨兼¶
寒漏徹閒畏曙更侵遥想千山外泠泠何處尋¶
　　　寒夜聞霜鐘　　　　　　　(唐/)盧景亮¶
洪鐘發長夜清響出層岑暗入繁霜切遥傳古寺深何¶
城淆逺漏幾處雜疎砧已警離人夢仍沾旅客襟待時¶
當命侣抱器本無心倘若無知者誰能設此音¶
　　　暁聞長樂鐘聲　　　　　　(唐/)闕　名¶
<pb:KR4h0141_WYG_186-4b>¶
漢苑鐘聲早秦臺曙色分霜凌萬户徹風散一城聞已¶
啟蓬莱殿初朝鵷鷺羣虚心方應物大扣欲干雲近雜¶
雞人唱新傳鳬氏文能令翰苑客流聽思氛氲¶
　　七言律¶
　　　聞霜鐘　　　　　　　　　(明/)張宇初¶
霜滿瓊林度暁鐘月華流韻徹晴空投簪幾憶鴻鳴露¶
欹枕猶驚鶴唳風銀葉香消深館裏梅花調逺古城東¶
十年感慨成無寐應律音長豈世同¶
<pb:KR4h0141_WYG_186-5a>¶
　　五言絶句¶
　　　逺寺鐘　　　　　　　　　(唐/)李嘉祐¶
疎鐘何處来度竹兼拂水漸逐微風聲依依猶在耳¶
　　　煙寺晚鐘　　　　　　　　(元/)揭傒斯¶
朝送山僧去暮喚山僧歸相喚復相送山露濕人衣¶
　　　早行　　　　　　　　　　(元/)僧善住¶
拂曙駕柔櫓溪山行幾重雲昬不見寺依約但聞鐘¶
　　七言絶句¶
<pb:KR4h0141_WYG_186-5b>¶
　　　題玉真觀李秘書院　　　　(唐/)韓　翃¶
白雲斜日影深松玉宇瑶壇知幾重把酒題詩人散後¶
華陽洞裏有疎鐘¶
　　　夜泊潤州江口　　　　　　(唐/)劉言史¶
秋江欲起白頭波賈客占風無渡河千船火絶寒宵半¶
獨聽鐘聲覺寺多¶
　　　冬日峽中旅泊　　　　　　　劉言史¶
霜月明明雪復殘孤舟夜泊使君灘一聲鐘出逺山裏¶
<pb:KR4h0141_WYG_186-6a>¶
暗想雪窗僧起寒¶
　　　贈成鍊師　　　　　　　　　劉言史¶
黄昬騎得下天龍廵遍茅山數十峯采芝却到蓬莱上¶
花裏猶殘碧玉鐘¶
　　　寺鐘暝　　　　　　　　　(唐/)皮日休¶
百縁斗藪無塵土寸地章煌欲布金重擊蒲牢唅山月¶
冥冥煙樹覩棲禽¶
　　　送僧　　　　　　　　　　(唐/)潘　咸¶
<pb:KR4h0141_WYG_186-6b>¶
闕下僧歸山頂寺却看朝日下方明莫道野人尋不見¶
半天雲裏有鐘聲¶
　　　宫詞　　　　　　　　　　(宋/)花蘂夫人¶
東内斜將紫禁通龍池鳳苑夾城中暁鐘聲斷嚴妝罷¶
院院紗窗海日紅¶
　　　鐘陵夜宿聞鐘　　　　　　(元/)范　梈¶
中年江海夢靈皇夜半聞鐘似上陽一百八聲猶未已¶
更兼雲外雁啼霜¶
<pb:KR4h0141_WYG_186-7a>¶
　　　　題山家山景　　　　　　　(元/)傅若金¶
　萬壑蒼蒼雲氣昬石泉斜落古松根前林欲暝僧歸晚¶
　應聽鐘聲到寺門¶
　　　　夏日即事　　　　　　　　(元/)僧善住¶
　庭樹森沈晩色濃翛翛寒雨滿疎鐘白雲一片歸飛急¶
　知宿城南若箇峯¶
　　　　與僧一然聽鐘　　　　　　(明/)廖孔說¶
　寥寥相對一燈明數盡遥鐘百八聲題向山堂成故事¶
<pb:KR4h0141_WYG_186-7b>¶
　他年却好話平生¶
　　　　聞鐘　　　　　　　　　　　廖孔說¶
　華陽百里一孤鐘地闊天空山萬重颯沓煙霜悠颺月¶
　依微隨鶴遶三峯¶
　¶
　¶
　¶
御定佩文齋詠物詩選卷一百八十六¶
