# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.722300
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百八十六
<pb:KR4h0141_WYG_286-1a>¶
　欽定四庫全書¶
御定佩文齋詠物詩選巻二百八十六¶
　　楠類¶
　　　五言古¶
　　　　和宣州錢判官使院㕔前石楠樹¶
　　　　　　　　　　　　　　　　(唐/)孟　郊¶
　大樸既一剖衆材争萬殊懿兹南海華來與北壤俱生¶
　長如自惜雪霜無凋渝籠籠抱靈秀簇簇抽芳膚寒日¶
<pb:KR4h0141_WYG_286-1b>¶
　吐丹豔頳子流細珠鴛鴦花數重翡翠葉四鋪雨洗新¶
　妝色一枝如一姝聳異敷庭際傾妍來坐隅散彩飾机¶
　案餘輝盈盤盂髙意因造化常情逐榮枯主公方寸中¶
　陶植在湏臾飬此奉君子賞覿日為娛始覺石楠詠價¶
　傾賦兩都棠頌庶可比桂詞難以踰因謝丘墟木空採¶
　落泥塗時來開佳姿道去臥枯株争芳無由縁受氣如¶
　鬱紆抽肝在郢匠歎息何踟躕¶
　　　七言古¶
<pb:KR4h0141_WYG_286-2a>¶
　　　題巴州光福寺楠木　　　　(唐/)嚴　武¶
楚江長流對楚寺楠木幽生赤崖背臨谿插石盤老根¶
苔色青蒼山雨痕髙枝閙葉鳥不度半掩白雲朝與暮¶
香殿蕭條轉宻隂花龕滴瀝垂青露聞道偏多越水頭¶
煙生霽歛使人愁月明忽憶湘川夜猨呌還思鄂渚秋¶
看君幽靄㡬千丈寂寞窮山今遇賞亦知鐘梵報黄昏¶
猶卧禪林戀竒響¶
　　　題巴州光福寺楠木　　　　(唐/)史　俊¶
<pb:KR4h0141_WYG_286-2b>¶
近郭城南山寺深亭亭竒樹出禪林結根幽壑不知嵗¶
聳葢摩天凡㡬尋翠色晚將嵐氣合月光時有夜猿吟¶
經行綠葉望成葢宴坐黃花長滿襟此木嘗聞生豫章¶
今朝獨秀在巴鄉凌霜不肯讓松柏作宇由來稱棟梁¶
㑹待良工時一盼應歸法水作慈航¶
　　五言律¶
　　　髙楠　　　　　　　　　　(唐/)杜　甫¶
楠樹色㝠㝠江邊一葢青近根開藥圃接葉製茅亭落¶
<pb:KR4h0141_WYG_286-3a>¶
　㬌隂猶合㣲風韻可聽尋常絶醉困臥此片時醒¶
　　　七言律¶
　　　　石楠樹　　　　　　　　　(唐/)白居易¶
　可憐顔色好隂凉葉剪紅牋花撲霜傘葢低垂金翡翠¶
　薰籠亂搭繡衣裳春芽細炷千燈熖夏蘂濃聞百和香¶
　見說上林無此樹只教桃柳占年芳¶
　　　七言絶句¶
　　　　看石楠花　　　　　　　　(唐/)王　建¶
<pb:KR4h0141_WYG_286-3b>¶
　留得行人忘却歸雨中湏是石楠枝明朝獨上銅臺路¶
　容見花開少許時¶
　　　　石楠　　　　　　　　　　(唐/)司空圗¶
　客處媮閒未是閒石楠雖好懶頻攀如何風葉西歸路¶
　吹斷寒雲見故山¶
　¶
　¶
御定佩文齋詠物詩選卷二百八十六¶
