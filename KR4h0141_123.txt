# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.915495
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十三
<pb:KR4h0141_WYG_123-1a>¶
　欽定四庫全書¶
御定佩文齋詠物詩選卷一百二十三¶
　　别業類¶
　　　五言古¶
　　　　題崔山人别業　　　　　　(唐/)儲光羲¶
　南陽隐居者築室丹谿源谿冷怯秋晏室寒欣景暾山¶
　雞鳴菌閣水霧入衡門東嶺或舒嘯北窓時討論封君¶
　渭川竹逸士漢隂園何必崆峒上獨為堯所尊¶
<pb:KR4h0141_WYG_123-1b>¶
　　　　晦日遊大理韋卿城南别業　(唐/)王　維¶
　與世澹無事自然江海人側聞塵外遊解驂軛朱輪平¶
　野照暄景上天垂春雲張組竟北阜泛舟過東鄰故鄉¶
　信髙㑹牢醴及佳辰幸同擊壤樂心荷堯為君¶
　　　　尋鞏縣南李處士别業　　　(唐/)岑　參¶
　先生近南郭茅屋臨東川桑葉隐邨户蘆花映釣船有¶
　時著書暇盡日窓中眠且喜閭井近灌田同一泉¶
　　　　過汪氏别業　　　　　　　(唐/)李　白¶
<pb:KR4h0141_WYG_123-2a>¶
遊山誰可遊子明與浮丘疉嶺礙河漢連峰横斗牛汪¶
生面北阜池館清且幽我來感意氣搥炰列珍羞掃石¶
待歸月開池漲寒流酒酣益爽氣為樂不知秋¶
　　　潯陽陶氏别業　　　　　　(唐/)劉眘虚¶
陶家習先隐種柳長江邊朝夕潯陽郭白衣來幾年霽¶
雲明孤嶺秋水澄寒天物象自清曠野情何綿聨蕭蕭¶
丘中賞明宰非徒然願守黍稷稅歸耕東山田¶
　　　初至洞庭懷㶚陵别業　　　(唐/)劉長卿¶
<pb:KR4h0141_WYG_123-2b>¶
長安邈千里日夕懐雙闕已是洞庭人猶看㶚陵月誰¶
堪去鄉思親戚想天末昨夜夢中歸煙波覺來闊江臯¶
見芳草孤客心欲絶豈訝青春來但傷經時别長天不¶
可望鳥與浮雲沒¶
　　五言律¶
　　　終南别業　　　　　　　　(唐/)王　維¶
中嵗頗好道晩家南山陲興來毎獨往勝事空自知行¶
到水窮處坐看雲起時偶然值林叟談笑無還期¶
<pb:KR4h0141_WYG_123-3a>¶
　　　酬虞部蘇員外過藍田别業不見留之作¶
　　　　　　　　　　　　　　　　王　維¶
貧居依谷口喬木帶荒邨石路枉廻駕山家誰候門漁¶
舟膠凍浦獵火燒寒原惟有白雲外疎鐘聞夜猿¶
　　　從岐王過楊氏别業應教　　　王　維¶
楊子談經處淮王載酒過興闌啼鳥緩坐久落花多逕¶
轉廻銀燭林開散玉珂嚴城時未啟前路擁笙歌¶
　　　宿岐州北郭嚴給事别業　　(唐/)岑　參¶
<pb:KR4h0141_WYG_123-3b>¶
郭外山色暝主人林館秋疎鐘入卧内片月到牀頭遥¶
夜惜巳半清言殊未休君雖在青瑣心不忘滄洲¶
　　　蘇氏别業　　　　　　　　(唐/)祖　詠¶
别業居幽處到來生隐心南山當户牖灃水映園林竹¶
覆經冬雪庭昏未夕隂寥寥人境外閒坐聼春禽¶
　　　南谿别葉　　　　　　　　(唐/)蒋　冽¶
結宇依青嶂開軒對綠疇樹交花兩色谿合水重流竹¶
徑春來掃蘭樽夜不收逍遥自得意鼓腹醉中遊¶
<pb:KR4h0141_WYG_123-4a>¶
　　　潘司馬别業　　　　　　　(唐/)周　瑀¶
門對青山近汀牽綠草長寒深包晩橘風𦂳落垂楊湖¶
畔聞漁唱天邊數鴈行蕭然有髙士清思滿書堂¶
　　　和人秋歸終南山别業　　　(唐/)錢　起¶
舊居三顧後晩節重幽尋野徑到門盡山窓連竹隂昔¶
年鶯出谷今日鳳歸林物外凌雲操誰能繼此心¶
　　　題樊川杜相公别業　　　　　錢　起¶
數畝園林好人知賢相家結茅書閣儉帶水槿籬斜古¶
<pb:KR4h0141_WYG_123-4b>¶
樹生春蘚新荷巻落花聖恩加玉鉉安得卧煙霞¶
　　　題鄭侍御藍田别業　　　　(唐/)張　喬¶
秋山清若水吟客静於僧小徑通商嶺髙窓見杜陵雲¶
霞朝入鏡猿鳥夜窺燈願作前峰侶終來寄上層¶
　　　遊崔監丞城南别業　　　　(唐/)劉得仁¶
門與青山近青山復幾重雪融皇子岸春潤翠微峰地¶
有經冬艸林無未老松竹寒谿隔寺晴日直聞鐘¶
　　　東谿别業寄段郎中　　　　(唐/)方　干¶
<pb:KR4h0141_WYG_123-5a>¶
前山含逺翠羅列在窓中盡日人不到一樽誰與同凉¶
隨蓮葉雨暑避柳條風豈分長岑寂明時有至公¶
　　　冬日尋徐氏别業　　　　　(唐/)僧皎然¶
近依城北住幽徑少人知積雪行深巷寒山遶故籬竹¶
花春自發橙實晩仍垂還其巖前鶴今朝下夕池¶
　　　夏晩别墅　　　　　　　　(宋/)蔡　襄¶
夏竹侍前楹凉襟析舊酲疉雲封日茜斜雨著虹明魚¶
動池開暈蟬移樹減清葭洲煙向暝鳬鷖自相迎¶
<pb:KR4h0141_WYG_123-5b>¶
　　　上湖閒泛艤舟石函因過下湖小墅¶
　　　　　　　　　　　　　　　(宋/)林　逋¶
平臯望不極雲樹逺依依及向扁舟泊還尋下瀨歸青¶
山連石埭春水入柴扉多謝提壺鳥留人到落暉¶
　　　訪雲卿淮上别墅　　　　　(宋/)僧惠崇¶
地近得頻到相携向野亭河分岡勢斷春入燒痕青望¶
久人收釣吟餘鶴振翎不愁歸路晩明月上前汀¶
　　　飲張氏别墅　　　　　　　(元/)揭傒斯¶
<pb:KR4h0141_WYG_123-6a>¶
楚國多才俊張家好弟兄出門湖水碧留客野堂清微¶
雨鳴疎竹寒煙覆古城園人隔畦語嵗暮此中行¶
　　　清漳黄氏北墅　　　　　　(元/)陳　旅¶
聞說黄家墅開門入翠嵐細岑依舍北流水出城南雨¶
暖蘭抽筍霜晴樹落柑千年讀書地更莫乞羊曇¶
　　　别墅晩晴與鄰叟久立　　　(明/)劉仔肩¶
郊原初雨歇散歩出荆扉落日在髙樹凉風生客衣佛¶
香僧舍近江影塞鴻飛亦有南鄰叟忘言相與歸¶
<pb:KR4h0141_WYG_123-6b>¶
　　五言排律¶
　　　冬至後過吳張二子檀谿别業¶
　　　　　　　　　　　　　　　(唐/)孟浩然¶
卜築因自然檀谿不更穿園廬二友接水竹數家連直¶
取南山對非闗選地偏卜鄰依孟母共井讓王宣曽是¶
歌三樂仍聞詠五篇草堂時偃曝蘭枻日周旋外事情¶
都逺中流性所便閒垂太公釣興發子猷船余亦幽栖¶
者經過竊慕焉梅花殘臘日柳色半春天鳥泊隨陽鴈¶
<pb:KR4h0141_WYG_123-7a>¶
魚藏縮項鯿停杯問山簡何似習池邊¶
　　七言律¶
　　　春日題杜叟山下别業　　　(唐/)盧　綸¶
百鳥羣飛山半晴渚田相接有泉聲園中曉露青叢合¶
橋上春風綠野明雲影斷來峰影出林花落盡草花生¶
今朝醉舞同君樂始信幽人不愛榮¶
　　　春宴王補闕城東别業　　　(唐/)郎士元¶
柳陌乍隨洲勢轉花源忽傍竹隂開能将瀑水清人境¶
<pb:KR4h0141_WYG_123-7b>¶
直取流鶯送酒杯山下古松當綺席檐前片雨滴春苔¶
地主同聲復同舍留歡不畏夕陽催¶
　　　酬王季友題半日邨别業兼呈李明府¶
　　　　　　　　　　　　　　　　郎士元¶
邨映寒原日已斜煙生密竹早歸鴉長谿南路當羣岫¶
半景東鄰照數家門通小徑連芳草馬飲春泉踏淺沙¶
欲待主人林上月還思潘令縣中花¶
　　　秋晩自洞庭湖别業寄穆秀才¶
<pb:KR4h0141_WYG_123-8a>¶
　　　　　　　　　　　　　　　(唐/)皮日休¶
江邨寥落過重陽獨自攖寧葺草房風撦紅蕉仍換葉¶
雨淋黄菊不成香野猿偷栗重窺户落鴈疑人更繞塘¶
他日若修耆舊傳為予添取此書堂¶
　　　張舍人南谿别業　　　　　(唐/)僧法振¶
新田遶屋半春耕藜杖閒門引客行山翠自成微雨色¶
谿花不隐亂泉聲漁家逺到堪留興公府懸知欲厭名¶
入夜更宜明月滿雙童喚出解吹笙¶
<pb:KR4h0141_WYG_123-8b>¶
　　　題少保張公曲阿别墅　　　(金/)王　寂¶
鍾湖亭下水淙淙綠野平泉未易雙十里藕花紅歩障¶
一軒松䕃碧油幢洛中獨樂有司馬天下不知名曲江¶
紙尾欲煩賢宅相雨蓑添我坐篷窓¶
　　　自山中歸鑑湖别業　　　　(元/)吳景奎¶
數椽茅舍清江曲六月炎天困鬱蒸賴有青山圍故宅¶
歸來赤脚踏層氷石泉松籟為琴筑野䔩山肴薦豆登¶
明日回頭望丘壑芙蓉半出白雲層¶
<pb:KR4h0141_WYG_123-9a>¶
　　　次韻奉題吳彦貞華林别業　(明/)吳　㑹¶
郡城南去有華亭花木成林竹繞汀照影鳳凰臨月鏡¶
傳聲鸚鵡隔雲屏分栽桞入陶潛傳點校茶歸陸羽經¶
我亦延州老孫子對江相望樂清寧¶
　　七言排律¶
　　　許員外新陽别墅　　　　　(唐/)方　干¶
蘭汀橘島映亭臺不是經心即手栽滿閣白雲隨雨去¶
一池寒月逐潮來小松出屈和巢長新逕通邨避筍開¶
<pb:KR4h0141_WYG_123-9b>¶
柳絮風前攲枕卧荷花香裏釣魚廻園中認葉分靈草¶
檐下攀枝落野梅莫恣髙情求逸思湏防急詔用長材¶
若因螢火終殘巻便把漁歌送幾盃多謝郢中賢太守¶
當時談笑許追陪¶
　　五言絶句¶
　　　題袁氏别業　　　　　　　(唐/)賀知章¶
主人不相識偶坐為林泉莫謾愁沽酒囊中自有錢¶
　　七言絶句¶
<pb:KR4h0141_WYG_123-10a>¶
　　　　戲題輞川别業　　　　　　(唐/)王　維¶
　柳條拂地不湏折松樹披雲從更長藤花欲暗藏猱子¶
　柏葉初齊養麝香¶
　　　　題柳谿别墅　　　　　　　(金/)姚孝錫¶
　雨霽風和不動塵柳邊携酒賞晴春頻來谿鳥渾相識¶
　渡水穿花不避人¶
　　　　楓塘别業　　　　　　　　(元/)尹廷髙¶
　白雲缺處露檐牙雞犬相聞僅數家幽鳥不啼林寂寂¶
<pb:KR4h0141_WYG_123-10b>¶
　滿山黄霧落松花¶
　¶
　¶
　¶
　¶
　¶
　¶
御定佩文齋詠物詩選巻一百二十三¶
