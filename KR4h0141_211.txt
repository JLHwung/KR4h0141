# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:19.770732
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百十一
<pb:KR4h0141_WYG_211-1a>¶
　欽定四庫全書¶
御定佩文齋詠物詩選巻二百十一¶
　　文具類¶
　　　五言古¶
　　　　詠茟格　　　　　　　　　(梁/)簡文帝¶
　英華表玉笈佳麗稱蛛網無如兹制竒雕飾雜衆象仰¶
　出寫含花横挿學仙掌幸因提拾用遂厠璇臺賞¶
　　　　裴侍郎湘川廻以青竹筒相遺因贈¶
<pb:KR4h0141_WYG_211-1b>¶
　　　　　　　　　　　　　　　　(唐/)錢　起¶
　楚竹青玉潤從来湘水隂緘書取直節君子知虚心入¶
　用隨憲簡積文不受金體將丹鳳直色映秋霜深寧肯¶
　假伶倫謬為鸞鳳吟惟將翰苑客珍秘瑶華音長跪捧¶
　嘉貺歲寒慚所欽¶
　　　七言古¶
　　　　詶宇文少府見贈桃竹書筒　(唐/)李　白¶
　桃竹書筒綺繡文良工巧妙稱絶羣靈心圓映三江月¶
<pb:KR4h0141_WYG_211-2a>¶
彩質疊成五色雲中蔵寳訣峨睂去千里提擕長憶君¶
　　　西域種羊皮書褥歌　　　　(元/)吴　莱¶
波斯谷中神夜語波斯牧羊俱雜鹵當道剚刃羊可食¶
土城畱種羊脛骨四圍築垣聞杵聲羊子還從脛骨生¶
青草叢抽臍未斷馬蹄踣鐵繞垣行羊子跳踉却在草¶
䑕王如拳不同老飫肉筵開塞饌肥裁皮褥作書林寶¶
南州俠客遇西人昔得手褥今無倫君不見冰蠶之錦¶
欲盈尺康洽年来貧不貧¶
<pb:KR4h0141_WYG_211-2b>¶
　　五言律¶
　　　詩牌　　　　　　　　　　(宋/)林　逋¶
矗方標勝概讀處即忘歸靜壁懸虚白危樓釘翠微清¶
銜時亦有絶唱世還稀一片題誰作吾廬水竹圍¶
　　　詩筒　　　　　　　　　　　林　逋¶
唐賢存雅製(元白唱和常以/竹筒貯詩往還)詩筆仰防閑遞去權應緊¶
(詩權出/薛許昌)封廻債巳還(詩債出/賈司倉)帶斑猶恐俗和節不辭艱¶
酒篋将書簏誰言季孟間¶
<pb:KR4h0141_WYG_211-3a>¶
　　七言律¶
　　　題飛伯詩囊　　　　　　　(金/)李獻能¶
穎露毛錐秖自賢智如樗腹但求全迂疎差似淵才富¶
羞澀猶無杜老錢收拾珠璣三萬斛貯儲風月一千篇¶
嘔心大勝奚奴錦要與風人被管絃¶
　　　逺山筆架(痕字/)　　　　　　(元/)劉　因¶
何物能支筆萬鈞案頭依約逺山痕燈横煙影隠猶見¶
秋入霜毫勢欲吞掌上三峰看太華人間一髪是中原¶
<pb:KR4h0141_WYG_211-3b>¶
中書未免從髙閣不向林泉怨少恩¶
　　　詩瓢¶
雨蔓霜蕂老翠壺吟邉不是酒葫蘆剖開架上輪囷玉¶
著盡胷中錯落珠滿貯苦心留宇宙深蔵精氣付江湖¶
誰家半腹能千首為問山人果在無¶
　　　冰蟾(水滴/也)為金齊賢賦　　　(元/)張　翥¶
老蟾素魄稟金精千嵗玻璃幻結成明水夜零隂隧凍¶
丹書秋滿肉芝生腹凝寒露蔵虚白影入銀河浴太清¶
<pb:KR4h0141_WYG_211-4a>¶
擬問嫦娥乞靈藥與君騎向廣寒行¶
　　　水晶筆架¶
三峰近列硯池頭光照文房爛不收冰壑夜寒龍獨卧¶
雪山春煖兎羣逰彩毫倚閣功應就銀管依棲價未酬¶
别有珊瑚新琢様策勲畢竟是誰優¶
　　　師邵出意作綸竿於牆上以便遞詩名曰詩釣¶
　　　　首唱一篇依韻奉酬　　　(明/)顧　清¶
巧心文思孰兼長詩釣詩成又幾章千里浮沈謝江路¶
<pb:KR4h0141_WYG_211-4b>¶
一竿風月共鄰牆君如縁木求魴鯉我正懷甎想珮璜¶
畢竟兩無名利念五湖煙水舊同鄉¶
　　　書尺¶
文木裁成體直方髙齋時伴校書郎坐攤㪚帙資彈壓¶
風動殘編待主張葉葉展舒迎雪牖行行指㸃照螢囊¶
但知持正無偏倚尺寸何勞計短長¶
　　五言絶句¶
　　　書架　　　　　　　　　　(宋/)王十朋¶
<pb:KR4h0141_WYG_211-5a>¶
　君富端不俗有錢長買書家蔵三萬軸不怕腹空虚¶
　　　七言絶句¶
　　　　槐木紙椎　　　　　　　　(宋/)林　逋¶
　入手輕乾是古槐幾聲清響徹池臺椎餘魚網如脂滑¶
　時寫新詩更寄来¶
　¶
　¶
　¶
<pb:KR4h0141_WYG_211-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百十一¶
