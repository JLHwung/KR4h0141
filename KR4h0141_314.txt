# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:22.450249
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百十四
<pb:KR4h0141_WYG_314-1a>¶
　欽定四庫全書¶
御定佩文齋詠物詩選巻三百十四¶
　　茘枝類¶
　　　五言古¶
　　　　詠茘枝　　　　　　　　　(梁/)劉　霽¶
　叔師貴其珍武仲稱斯羙良由自逺致含滋不留齒¶
　　　　十四夜都司席上餞光禄屠公分賦¶
　　　　　　　　　　　　　　　　(明/)江以達¶
<pb:KR4h0141_WYG_314-1b>¶
　幕府侈髙㑹長筵列朱纓浮觴無緩筝一曲三四行豈¶
　不誠歡娱之子懷逺征握手一為歎秉燭循櫩楹攀條¶
　摘茘枝枝葉何青青¶
　　　七言古¶
　　　　四月十一日初食茘枝　　　(宋/)蘇　軾¶
　南邨諸楊北邨盧白華青葉冬不枯垂黄綴紫煙雨裏¶
　特與茘子為先驅海山仙人綘羅&KR0237;紅紗中單白玉膚¶
　不須更待妃子笑風骨自是傾城姝不知天公有意無¶
<pb:KR4h0141_WYG_314-2a>¶
遣此尤物生海隅雲山得伴松檜老霜雪自困楂梨麄¶
先生洗醆酌桂醑氷盤薦此頳虬珠似開江鰩斫玉柱¶
更洗河豚烹腹腴我生渉世本為口一官久巳輕蓴鱸¶
人間何者非夢幻南來萬里眞良圖¶
　　　廖致平送綠茘枝為戎州第一王公權茘枝綠¶
　　　　酒亦為戎州第一　　　　(宋/)黄庭堅¶
王公權家茘枝緑廖致平家綠茘枝試傾一杯重碧色¶
快剝千顆輕紅肌撥醅葡萄未足數堆盤馬乳不同時¶
<pb:KR4h0141_WYG_314-2b>¶
誰能同此勝絶味唯有老杜東樓詩¶
　　　贈陳衆仲秀才纈雲辭　　　(元/)馬祖常¶
纈雲織波射金水郎君水西著皮履南陌紫塵十丈髙¶
捋䰅買酒意氣豪萬里將書憑好鳥茘枝千顆團團小¶
天津不隔少微星閶闔門開夜光曉¶
　　五言律¶
　　　新年　　　　　　　　　　(宋/)蘇　軾¶
茘子㡬時熟花頭今巳繁探春先棟樹買夏欲論園居¶
<pb:KR4h0141_WYG_314-3a>¶
士常携客參軍許叩門明年更有味懷抱帶諸孫¶
　　　趙景賢送茘枝　　　　　　(宋/)戴復古¶
茘子固多種色香俱不同新來甞小綠又勝擘輕紅大¶
嚼思千樹分甘僅一籠甞觀蔡公譜夢想到莆中¶
　　五言排律¶
　　　題郡中茘枝詩十八韻兼寄楊萬州八使君¶
　　　　　　　　　　　　　　　(唐/)白居易¶
竒果標南土芳林對北堂素華春漠漠丹實夏煌煌葉¶
<pb:KR4h0141_WYG_314-3b>¶
捧低垂户枝擎重壓牆始因風弄色漸與日争光夕訝¶
條懸火朝驚樹㸃粧深於紅躑躅大校白檳榔星綴連¶
心朶珠排耀眼房紫羅裁襯殻白玉裹塡瓤早嵗㑹聞¶
說今朝始摘甞嚼疑天上味嗅異世間香潤勝蓮生水¶
鮮逾橘得霜臙脂掌中顆甘露舌頭漿物少尤珍重天¶
髙苦渺茫巳教生暑月又使阻遐方粹液靈難駐姸姿¶
嫩易傷近南光景熱向北道途長不得充王賦無由寄¶
帝鄉唯君堪擲贈靣白似潘郎¶
<pb:KR4h0141_WYG_314-4a>¶
　　　茘枝　　　　　　　　　　(宋/)陶　弼¶
五月南遊渇欣逄茘子丹殻勻仙鶴頂肉露水晶丸色¶
映離為火甘殊木作酸枝繁恐相染樹重欲成團赤蚌¶
遺珠顆紅犀露角端爽能消内熱潤可濯中乾一簇氷¶
蠶繭千苞火鳯冠隔瓤銀葉嫩透膜玉漿寒¶
　　七言律¶
　　　重寄茘枝與楊使君時聞楊使君欲種植故有¶
　　　　落句戱之　　　　　　　(唐/)白居易¶
<pb:KR4h0141_WYG_314-4b>¶
摘來正帶凌晨露寄去須憑下水船映我緋衫渾不見¶
對公銀印最相鮮香連翠葉真堪畫紅透青籠實可憐¶
聞道萬州方欲種愁君得喫是何年¶
　　　茘枝樹　　　　　　　　　(唐/)鄭　谷¶
二京曽見畫圖中數本芳菲色不同孤棹今來巴檄外¶
一枝煙雨思無窮夜郎城近含香瘴杜宇巢低起暝風¶
腸斷渝瀘霜霰薄不教葉似灞陵紅¶
　　　南海陪鄭司空遊茘園　　　(唐/)曹　松¶
<pb:KR4h0141_WYG_314-5a>¶
茘枝時節出旌斿南國名園盡興遊亂結羅紋照襟袖¶
别含瓊露爽咽喉葉中新火欺寒食樹上丹砂勝錦州¶
他日為霖不將去也須圖畫取風流¶
　　　茘枝　　　　　　　　　　(唐/)徐　夤¶
日日熏風捲瘴煙南園珍果茘枝先靈鴉啄破瓊津滴¶
寳氣盛來蚌腹圎錦里只聞消醉渇蕊宫惟合贈神仙¶
何人刺出猩猩血深染羅紋遍殻鮮¶
　　　次韻劉燾撫寄蜜漬茘枝　　(宋/)蘇　軾¶
<pb:KR4h0141_WYG_314-5b>¶
時新滿座聞名字别久何人記色香葉似楊梅蒸霧雨¶
花如盧橘傲風霜每憐蓴菜下鹽豉肯與蒲萄壓酒漿¶
回首驚塵卷飛雪詩情真合與君甞¶
　　　次韻曽仲錫承議食蜜漬生茘枝¶
　　　　　　　　　　　　　　　　蘇　軾¶
代北寒虀擣韭萍竒包零落似晨星逄鹽久巳成枯腊¶
得蜜猶疑是薄刑欲就左慈求拄杖便隨李白跨滄溟¶
攀條與立新名字兒女稱呼恐不經¶
<pb:KR4h0141_WYG_314-6a>¶
　　　和程大夫茘枝　　　　　　(宋/)唐　庚¶
家在岷峨飽茘枝十年遊宦但神馳側生流落今千載¶
入貢稱珍彼一時定自不將凡果比如何偏與瘴煙宜¶
白頭莫作江南客辜負山中故友期¶
　　　福帥張道淵茘子　　　　　(宋/)曽　㡬¶
豈無重碧實瓶罍難得輕紅薦一杯千里人從閩嶺出¶
三年公送茘枝來玉為肌骨凉無汗雲作衣裳皺不開¶
莫訝關情向尤物厭看綠李與楊梅¶
<pb:KR4h0141_WYG_314-6b>¶
　　　走筆謝吉守趙判院分餉三山茘枝¶
　　　　　　　　　　　　　　　(宋/)楊萬里¶
吾州五馬住閩山分我三山茘子丹甘露落來雞子大¶
曉風凍作水晶團西川紅錦無此色南海綠羅猶帶酸¶
不是今年天不暑玉膚照得野人寒¶
　　　次韻謝新茘　　　　　　　(元/)黄石翁¶
海國仙人剪綘霞年年一朶到仙家眼中玉色如何晏¶
席上風流得孟嘉野客不分唐殿帶老臣幷按建谿茶¶
<pb:KR4h0141_WYG_314-7a>¶
醉來徃事都休問且擘輕紅對晩花¶
　　七言絶句¶
　　　解悶　　　　　　　　　　(唐/)杜　甫¶
憶過瀘戎摘茘枝青楓隱映石逶迤京華舊見無顔色¶
紅顆酸甜只自知¶
　　　茘枝樓對酒　　　　　　　(唐/)白居易¶
茘枝新熟雞冠色燒酒初開琥珀香欲摘一枝傾一盞¶
西樓無客共誰甞¶
<pb:KR4h0141_WYG_314-7b>¶
　　　茘枝詩　　　　　　　　　(唐/)薛　能¶
顆如松子色如櫻未識蹉跎欲半生嵗杪監州曽見樹¶
時新入座久聞名¶
　　　茘枝　　　　　　　　　　(唐/)韓　偓¶
巧裁霞片裹神漿崖蜜天然有異香應是仙人金掌露¶
結成氷入茜羅囊¶
　　　其二¶
封開玉籠雞冠澀葉襯金盤鶴頂鮮想得佳人微露齒¶
<pb:KR4h0141_WYG_314-8a>¶
翠釵先取一枝懸¶
　　　憶茘枝　　　　　　　　　(唐/)薛　濤¶
傳聞象郡隔南荒綘實豐肌不可忘近有青衣連楚水¶
素漿還得類瓊漿¶
　　　茘枝　　　　　　　　　　(宋/)蔡　襄¶
翠葉纖枝雜綘囊使君分寄驛人忙彩毫分處曽畱筆¶
箬片開時不減香¶
　　　茘枝　　　　　　　　　　(宋/)蘇　軾¶
<pb:KR4h0141_WYG_314-8b>¶
羅浮山下四時春盧橘楊梅次第新日啖茘枝三百顆¶
不妨長作嶺南人¶
　　　書事　　　　　　　　　　(宋/)戴復古¶
打鼓行船未有期恰如江上阻風時詩中一段閒公事¶
幸不妨人喫茘枝¶
　　　茘枝　　　　　　　　　　(宋/)洪駒父¶
仙果携從海上山露華供液鶴分丹硃砂芒刺羞紅顆¶
龍目團圓避赤丸¶
<pb:KR4h0141_WYG_314-9a>¶
　　　戎州　　　　　　　　　　(宋/)汪元量¶
錦茘戎州第一竒大如雞子壓枝垂金刀剪下三千顆¶
對客從容把酒巵¶
　　　初至崖州喫茘枝　　　　　(宋/)僧惠洪¶
口腹平生厭事治上林珍果亦甞之天公見我流涎甚¶
遣向崖州喫茘枝¶
　　　忽刺木御史還䑓索詩二絶為别(錄一/)¶
　　　　　　　　　　　　　　　(元/)程鉅夫¶
<pb:KR4h0141_WYG_314-9b>¶
曽此觀風慣土風老榕能識舊花驄如何又踏秦淮月¶
不待炎州茘子紅¶
　　　福州雜詩　　　　　　　　(元/)范　梈¶
虎豹㡬曽驚石鼓魚龍猶解隱金沙遮藏翠茘餘千刹¶
掩映朱霞倚萬家¶
　　　寄匡山人　　　　　　　　(元/)陳　基¶
早春相見又經秋秋水迢迢阻汎舟每見玉山問消息¶
茘漿何日寄江樓¶
<pb:KR4h0141_WYG_314-10a>¶
　　　　茘枝畫為福建僉憲張惟逺題¶
　　　　　　　　　　　　　　　　(元/)張　昱¶
　茜羅輕裹玉肌寒吹盡南風露未乾一寸丹心無與寄¶
　為憑圖畫入長安¶
　　　　題鼓山廨院壁　　　　　　(明/)方太古¶
　十年寳劒行邉友半夜寒燈夢裏家細雨短牆新佛院¶
　小堂香滿茘枝花¶
　　　　茘子曲　　　　　　　　　(明/)栁應芳¶
<pb:KR4h0141_WYG_314-10b>¶
　白玉明肌裹綘囊中含仙露壓璚漿城南多少青絲籠¶
　競取王家十八娘¶
　　　　寄阮堅之司理　　　　　　(明/)范　汭¶
　訟庭寂寂散春煙碧海丹山在目前市得鰕姑堪佐酒¶
　摘來茘子不論錢¶
　¶
　¶
御定佩文齋詠物詩選巻三百十四¶
