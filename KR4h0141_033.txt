# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.337299
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0141_WYG_033-1a>¶
　欽定四庫全書¶
御定佩文齋詠物詩選巻三十三¶
　　元旦類¶
　　　四言古¶
　　　　元會詩　　　　　　　　(魏/)曹　植¶
　初歳元祚吉日惟良乃為嘉㑹宴此髙堂衣裳鮮潔黼¶
　黻𤣥黄珍膳雜遝充溢圓方俯視文軒仰瞻華梁願保¶
　兹善千載為常歡笑盡娯樂哉未央皇室榮貴壽考無¶
<pb:KR4h0141_WYG_033-1b>¶
　疆¶
　　　　正旦大㑹行禮歌　　　　　(晉/)傅　𤣥¶
　天鑒有晉世祚聖皇時齊七政朝此萬方　鐘鼓斯震¶
　九賔備禮正位在朝穆穆濟濟煌煌三辰實麗于天¶
　君后是象威儀孔䖍率禮無愆莫非邁徳儀刑聖皇¶
　萬邦惟則¶
　　　　上壽酒歌　　　　　　　　　傅　𤣥¶
　於赫明明聖徳龍興三朝獻酒萬壽是膺敷佑四方如¶
<pb:KR4h0141_WYG_033-2a>¶
日之升自天降祚元吉有徵¶
　　　正旦大㑹行禮歌　　　　　(晉/)荀　勗¶
於皇元首羣生資始履端大享敬御繁祉肆覲羣后爰¶
及卿士欽順則元允也天子¶
　　五言古(附長短句/)¶
　　　王公上壽酒歌　　　　　　(晉/)荀　勗¶
踐元辰延顯融獻羽觴祈令終我皇壽而隆我皇茂而¶
嵩本支奮百世休祚鍾聖躬¶
<pb:KR4h0141_WYG_033-2b>¶
　　　王公上壽詩　　　　　　　(晉/)張　華¶
稱元慶奉聖觴后皇延遐祚安樂撫萬方¶
　　　正朝　　　　　　　　　　(晉/)曹　毗¶
靈春散初澤棼熅青陽舒佳袍忽已故今載奄復初軟¶
節暢宇宙和風被八區¶
　　　正朝詩　　　　　　　　　(晉/)王　氏¶
稔冉冥機運迅矣四節經太簇應元律青陽兆初正¶
　　　元正詩　　　　　　　　　(晉/)辛　氏¶
<pb:KR4h0141_WYG_033-3a>¶
元正啓令節嘉慶肇自兹咸奏萬年觴小大同恱熈¶
　　　奉和元日　　　　　　　(北齊/)蕭　慤¶
帝宮通夕燎天門拂曙開瑞雲生寶鼎榮光上露臺華¶
山不凋葉宜城萬壽杯遥見飛鳬下懸知葉縣來¶
　　　正旦䝉趙王賚酒　　　　(北周/)庾　信¶
正旦辟惡酒新年長命杯柏葉隨銘至椒花逐頌來流¶
星向椀落浮蟻對春開成都已噀火蜀使何時廻¶
　　　奉和從叔光祿愔元日早朝　(隋/)李孝貞¶
<pb:KR4h0141_WYG_033-3b>¶
銅渾變春節玉律動年灰曖曖城霞旦隱隱禁門開衆¶
靈凑仙府百神朝帝臺葉令雙鳬至梁王駟馬來戈鋋¶
暎林闕歌管沸塵埃保章望瑞氣尚書滅火災冠冕多¶
秀士簪裾饒上才誰憐張仲蔚日暮返蒿萊¶
　　　元日寄諸弟兼呈崔都水　　(唐/)韋應物¶
一從守兹郡兩鬢生素髪新正加我年故歳去超忽淮¶
濵益時候了似中秋月川谷風景温城池草木發髙齋¶
屬多暇怊悵臨芳物日月昧還期念君何時歇¶
<pb:KR4h0141_WYG_033-4a>¶
　　　元日同谷子延賦　　　　　(明/)髙叔嗣¶
雄都盛賔客車馬爭馳騖芳辰啓初年宴飲多所務不¶
知灌園身何為迷方誤郊館抗空壑山扉啓峻路良朋¶
平生懽就我今朝歩城因並舍登徑為穿林度微陰原¶
上明片日雲中露青霞照深池白雪停幽樹共貪歳欲¶
新不厭日旋暮農田方在兹君豈數能顧¶
　　七言古¶
　　　癸丑元旦　　　　　　　　(明/)楊　基¶
<pb:KR4h0141_WYG_033-4b>¶
霏霏元日雪脉脉人日雨春來無日不輕隂薄霧寒雲¶
滿南浦常年有雨復新晴淑氣韶光淡遶城草色未逄¶
金勒馬柳條先映玉樓鶯今年風雨兼冰雪忘却春幡¶
慶春節野杏緘愁待酒催江梅索笑邀人折誰與觀雲¶
卜大通且須祈穀問年豐相期十二樓前月賸看花燈¶
萬㸃紅¶
　　五言律¶
　　　奉和正日臨朝應詔　　　　(唐/)李百藥¶
<pb:KR4h0141_WYG_033-5a>¶
化歴昭唐典承天順夏正百靈警軒禁三辰揚斾旌充¶
庭富禮樂髙讌齒簪纓獻壽符萬歳移風韻九成¶
　　　奉和正日臨朝　　　　　　(唐/)顔師古¶
七政璿衡始三元寶歴新負扆延百辟垂旒御九賔肅¶
肅皆鵷鷺濟濟盛簪紳天涯致重譯西域獻竒珍¶
　　　元日觀朝　　　　　　　　(唐/)厲　元¶
玉座臨新歳朝盈萬國人火連雙闕曉仗列五門春瑞¶
雪銷鴛瓦祥光在日輪天顔不敢視稱慶拜空頻¶
<pb:KR4h0141_WYG_033-5b>¶
　　　巳酉元日　　　　　　　　(宋/)陸　游¶
夜雨解殘雪朝陽開積陰桃符呵筆寫椒酒過花斟岸¶
柳揺風早街泥濺馬深行宫放朝賀共識慕堯心¶
　　　歳旦　　　　　　　　　　(宋/)宋伯仁¶
居閒無賀客早起只如常桃板隨人換梅花隔歳香春¶
風回笑語雲氣卜豐穰柏酒何勞勸心平壽自長¶
　　　次韻屏翁新元聚拜　　　　(宋/)戴　昺¶
履端來聚拜和氣洽昌辰繁衍如今日栽培豈一人詩¶
<pb:KR4h0141_WYG_033-6a>¶
書延澤潤忠厚續長春相祝無多語年新徳又新¶
　　　已酉新正　　　　　　　　(元/)葉　顒¶
天地風霜盡乾坤氣象和歴添新歳月春滿舊山河梅¶
柳芳容穉松篁老態多屠蘇成醉飲歡笑白雲窩¶
　　　乙亥元日試筆　　　　　　(元/)張　雨¶
自古三朝節于今一笑看問年書亥字獻歳出辛盤黔¶
突多蒸术紅冰賸浴丹行行追勝事歩歩掃春寒¶
　　　元日昇平詞　　　　　　　(明/)王　英¶
<pb:KR4h0141_WYG_033-6b>¶
華蓋中天近祥雲五夜多衆星環絳闕一水接銀河花¶
滿瀛洲樹香涵太液波長年逢此日恩意共春和¶
　　五言排律¶
　　　元旦　　　　　　　　　　(唐/)太　宗¶
髙軒曖春色邃閣媚朝光彤廷飛綵斾翠幌曜明璫恭¶
已臨四極垂衣馭八荒霜㦸列丹陛絲竹韻長廊穆矣¶
薰風茂康哉帝道昌繼文遵後軌循古鑒前王草秀故¶
春色梅艶昔年粧巨川思欲濟終以寄舟航¶
<pb:KR4h0141_WYG_033-7a>¶
　　　奉和正日臨朝應詔　　　　(唐/)魏　徵¶
百靈侍軒后萬國㑹塗山豈如今睿哲邁古獨光前聲¶
教溢四海朝宗引百川鏘洋鳴玉珮灼爍耀金蟬淑景¶
輝雕輦髙旌揚翠煙庭實超王㑹廣樂盛鈞天既欣東¶
日户復詠南風篇願奉光華慶從斯萬億年¶
　　　元日早朝　　　　　　　　(唐/)耿　湋¶
九陌朝臣滿三朝候鼓賖逺珂時接韻攢炬偶成花紫¶
貝為髙闕黄龍建大牙參差萬㦸合左右八貂斜羽扇¶
<pb:KR4h0141_WYG_033-7b>¶
分朱檻金爐隔翠華微風傳曙漏曉日上春霞環珮聲¶
重疊簪纓服等差樂和天易感山固壽無涯渥澤千年¶
聖車書四海家盛明多在位誰得守蓬麻¶
　　　元旦書事　　　　　　　　(明/)呉　兆¶
閩中風景麗元旦百花開有岸皆縈草無波不染苔樹¶
光揺粉堞雲彩照金罍濃黛新年㸃春衣隔歳裁夜爐¶
藏宿火曉燭剪殘灰袖裏分餘蕙釵邊罥落梅松枝當¶
户挿椒氣拂窗來正好隨歡笑那知客思催¶
<pb:KR4h0141_WYG_033-8a>¶
　　七言律¶
　　　奉和庫部盧四兄曹長元日朝廻¶
　　　　　　　　　　　　　　　(唐/)韓　愈¶
天仗宵嚴建羽旄春雲送色曉雞號金爐香動螭頭暗¶
玉珮聲來雉尾髙戎服上趨承北極儒冠列侍映東曹¶
太平時節難身遇郎署何須歎二毛¶
　　　元日含元殿下立仗丹鳳樓門下宣赦上相公¶
　　　　　　　　　　　　　　　(唐/)楊巨源¶
<pb:KR4h0141_WYG_033-8b>¶
天垂台耀掃欃槍壽獻香山祝聖明丹鳳樓前歌九奏¶
金雞竿下鼓千聲衣冠南面薰風動文字東方喜氣生¶
從此登封資廟略兩河連海一時清¶
　　　其二¶
臨軒啓扇似雲收率土朝天劇水流瑞色含春當正殿¶
香煙捧日在髙樓三朝氣早迎恩澤萬歳聲長繞冕旒¶
請問漢家功第一麒麟閣上識酇侯¶
　　　元日觀朝　　　　　　　　　楊巨源¶
<pb:KR4h0141_WYG_033-9a>¶
北極長尊報聖期周家何用問元龜天顔入曙千官拜¶
元日迎春萬物知閶闔迥臨黄道正衣裳髙對碧山垂¶
微臣願獻堯人祝壽酒年年太液池¶
　　　次韻曾仲錫元日見寄　　　(宋/)蘇　軾¶
蕭索東風兩鬢華年年幡勝剪宫花愁聞塞曲吹蘆管¶
喜見春盤得蓼芽吾國舊供雲澤米君家新致雪坑茶¶
燕南異事真堪記三寸黄柑擘永嘉¶
　　　丙申元日安福寺禮塔　　　(宋/)范成大¶
<pb:KR4h0141_WYG_033-9b>¶
嶺梅蜀柳笑人忙歳歳椒盤各異方耳畔逢人無魯語¶
鬢邊隨我是呉霜新年後飲屠蘇酒故事先燃窣堵香¶
石筍新街好行樂與民同處且逢塲¶
　　　元日賀裴都事朝回　　　　(元/)李　材¶
海上瓊樓接五城人間歌吹近蓬瀛雲移豹尾旌旗暖¶
日射螭頭劒佩明拜舞盡隨仙仗入退歸遥聽玉珂鳴¶
欣欣百草含春意得傍東君暖處生¶
　　　辛酉歳元日　　　　　　　(元/)范　梈¶
<pb:KR4h0141_WYG_033-10a>¶
西山千仞鬱崔嵬山下樓臺紫翠開玉帛㑹同來萬國¶
璣衡懸運屬三台嘗聞海客談金鼎更見祠官進玉杯¶
慚愧詞臣今白首久無賦頌獻蓬萊¶
　　　開歳　　　　　　　　　　　范　梈¶
自違北極向南辰重見東皇似故人合席管絃方殿歳¶
殊鄉花柳覺先春水歸楚澤魚俱化天覆周郊獸亦仁¶
薄宦于時無補報且須康濟百年身¶
　　　次韻正旦㑹朝　　　　　　(元/)袁　桷¶
<pb:KR4h0141_WYG_033-10b>¶
閶闔春廻旭日鮮花光揺曵珮僊僊金蓮漏下催初刻¶
玉筍班齊祝萬年香擁衮龍開黼座風廻笙鶴舞鈞天¶
朝元法曲誰傳得歸醉蓬萊話日邊¶
　　　元日朝廻　　　　　　　　　袁　桷¶
萬國梯航滿禁衢卉裳象譯語音殊鳳簫聲送纎腰舞¶
雉扇行分兩翼趨花氣欲浮金鑿落雲光疑下錦流蘇¶
詞臣不識金泥秘㸃指薇垣頌六符¶
　　　次韻元日朝賀　　　　　　(元/)傅若金¶
<pb:KR4h0141_WYG_033-11a>¶
宫漏催朝燭影斜千官鳴玉動晨鴉交龍擁日明丹扆¶
飛鳳隨雲繞畫車宴罷戴花經苑路詩成傳草到山家¶
小儒未得隨冠冕遥聽鈞天隔彩霞¶
　　　丁亥元日　　　　　　　　(元/)張　翥¶
梅花院落雨聲中窗外春寒淰淰風臘酒撥醅浮玉蟻¶
夜燈挑燼落金蟲星環甲紀驚身老雪解寅朝驗歳豐¶
還喜驛書催上路寸心長在日華東¶
　　　元日早朝　　　　　　　　(明/)李東陽¶
<pb:KR4h0141_WYG_033-11b>¶
九門深掩禁城春香霧籠街不動塵玉帳寒更傳虎衛¶
彤樓曉色聽雞人簾前樂應紅燈起堦下班隨綵仗陳¶
朝散東華看霽日午煙晴市一時新¶
　　　元旦試筆　　　　　　　　(明/)陳憲章¶
天上風雲慶㑹期廟謨爭遣草茅知鄰牆旋打娯賔酒¶
穉子齊歌樂歳詩老去又逢新歳月春來更有好花枝¶
晩風何處江樓笛吹到東溟月上時¶
　　　壬寅正旦侍班　　　　　　(明/)呉　寛¶
<pb:KR4h0141_WYG_033-12a>¶
爐煙如霧藹彤墀半啓金門複道危只尺星辰華蓋轉¶
中間日月衮衣垂普天鳳歴開寅歳平旦雞人報卯時¶
御座不勝袍笏近侍臣徧識漢朝儀¶
　　　乙亥元日　　　　　　　　(明/)孫一元¶
元日狂歌倒竹樽東風昨夜到柴門生逢盛世憂何事¶
家在青山道自尊殘雪疎林開舊色白沙細浪長新痕¶
春來漫有滄洲興文鶒銀鷀滿釣䑳¶
　　　元旦賜門神掛屏葫蘆等物歳以為常¶
<pb:KR4h0141_WYG_033-12b>¶
　　　　　　　　　　　　　　　(明/)于慎行¶
節啓青陽歳籥新金人十二畫為神韶華自合畱天府¶
御氣誰期洽近臣綵勝仍分仙禁縷雲屏况借漢宫春¶
却憐寂莫揚雄宅門巷恩光接紫宸¶
　　　乙巳元日　　　　　　　　(明/)袁宏道¶
湖柳侵街水接門東風纈纈澹微溫久乘下澤無官韻¶
乍著紅衫有摺痕皓首頳顔俱入市碧芽新鳥又成邨¶
歸來且坐梅花下倒却鵞黄四五罇¶
<pb:KR4h0141_WYG_033-13a>¶
　　　已卯正旦和牧翁韻　　　　(明/)程嘉燧¶
不嫌朱户有蒿蓬且喜陽和轉谷中人語半空山殿曉¶
佛香匝地洞門風酒隨天意畱青縹詩與春光鬪碧紅¶
况值朋來好乘興肯因瀼滑限西東¶
　　五言絶句¶
　　　奉和正日臨朝應詔　　　　(唐/)楊師道¶
皇猷被寰宇端扆屬元辰九重麗天邑千門臨上春¶
　　　正朝摘梅　　　　　　　　(唐/)張　說¶
<pb:KR4h0141_WYG_033-13b>¶
蜀地寒猶暖正朝發早梅偏驚萬里客巳復一年來¶
　　　元朝　　　　　　　　　　　張　說¶
元日今歳樂不謝徃年春知向來心道誰為昨夜人¶
　　七言絶句¶
　　　元日仗　　　　　　　　　(唐/)張　祜¶
文武千官歳仗兵萬方同軌奏昇平上皇一御含元殿¶
丹鳳門開白日明¶
　　　歳日朝廻口號　　　　　　(唐/)杜　牧¶
<pb:KR4h0141_WYG_033-14a>¶
　星河猶在整朝衣逺望天門再拜歸笑向春風初五十¶
　敢言知命且知非¶
　　　　元日觀郭將軍早朝　　　　(唐/)僧靈澈¶
　欲曙九衢人更多千條香燭照銀河今朝始見金吾貴¶
　連馬縱横避玉珂¶
　　　　次韻秦少游王仲至元日立春¶
　　　　　　　　　　　　　　　　(宋/)蘇　軾¶
　省事天公厭兩回新年春日併相催殷勤更下山陰雪¶
<pb:KR4h0141_WYG_033-14b>¶
　要與梅花作伴來¶
　　　　其二¶
　已卯嘉辰壽阿同願渠無過亦無功明年春日江湖上¶
　回首觚稜一夢中¶
　　　　其三¶
　詞鋒雖作楚騷寒徳意還同漢詔寛好遣秦郎供帖子¶
　盡驅春色入毫端¶
御定佩文齋詠物詩選巻三十三¶
