# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.562426
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百八
<pb:KR4h0141_WYG_108-1a>¶
　欽定四庫全書¶
御定佩文齋詠物詩選卷一百八¶
　　溫泉類¶
　　　五言古¶
　　　　浴溫湯泉　　　　　　　(北齊/)劉　逖¶
　驪岫猶懐土新豐尚有家神井堪消疹溫泉足蕩邪紫¶
　苔生石岸黄沫擁金沙振衣殊未已翻能停使車¶
　　　　溫湯泉　　　　　　　　　(宋/)朱　子¶
<pb:KR4h0141_WYG_108-1b>¶
　連山西南來中斷還崛起干霄㡬千仞據地三百里飛¶
　峰上靈秀衆壑下清美逮兹勢力窮猶能出竒偉誰燃¶
　丹黄燄㸑此玉池水客來爭解帶萬念付一洗當年謝¶
　康樂絃絶今已矣水碧復流溫相思五湖裏¶
　　　五言律¶
　　　　奉和聖製溫泉言志應制　　(唐/)張　説¶
　溫泉媚新豐驪山横半空湯池薫水殿翠木暖煙宫起¶
　疾逾山藥無私合聖功始知堯舜徳心與萬人同¶
<pb:KR4h0141_WYG_108-2a>¶
　　　從駕遊溫泉宫　　　　　　(唐/)徐安貞¶
神女調溫液年年待聖人試開臨水殿來洗屬車塵暖¶
氣隨明主恩波洽近臣靈威自無極從此獻千春¶
　　　溫湯即事　　　　　　　　(唐/)皇甫冉¶
天仗星辰轉霜冬景氣和樹含溫液潤山入繚垣多丞¶
相金錢賜平陽玉輦過魯儒求一謁無路獨如何¶
　　五言排律¶
　　　過溫泉　　　　　　　　　(唐/)髙　宗¶
<pb:KR4h0141_WYG_108-2b>¶
溫渚停仙蹕豐郊駐曉旌路曲廻輪影巖虛傳漏聲暖¶
澑驚湍駛寒空碧霧輕林黄疎葉下野白曙霜明眺聼¶
良無已煙霞斷續生¶
　　　幸鳳湯泉　　　　　　　　(唐/)明　皇¶
西狩觀周俗南山歴漢宫薦鮮知路近省歛覺年豐陰¶
谷含神㸑湯泉養聖功益齡仙井合愈疾醴源通不重¶
鳴岐鳳誰誇陳寳雄願将無限澤沾沐衆心同¶
　　　奉和聖製幸鳳湯泉應制　　(唐/)張　説¶
<pb:KR4h0141_WYG_108-3a>¶
周狩聞岐禮秦都辨雍名獻禽天子孝存老聖皇情溫¶
潤宜冬幸遊畋樂嵗成湯雲出水殿暖氣入山營坎意¶
無私潔乾心稱物平帝歌流樂府谿谷也増榮¶
　　　奉和聖製過溫湯泉　　　　(唐/)王徳貞¶
握圖開萬㝢屬聖啓千年驪阜疏緹騎驚鴻映彩旃玉¶
霜明鳳野金陣藻龍川祥煙聚危岫徳水溢飛泉停輿¶
興睿覽還舉大風篇¶
　　　和僕射晉公扈從溫泉　　　(唐/)王　維¶
<pb:KR4h0141_WYG_108-3b>¶
天子幸新豐旌旗渭水東寒山天仗裏溫谷幔城中奠¶
玉羣仙座焚香太乙宫出遊逢牧馬罷獵有非熊上宰¶
無為化明時太古同靈芝三秀紫陳粟萬箱紅王禮尊¶
儒敎天兵小戰功謀猷歸哲匠詞賦屬文宗司諌方無¶
闕陳詩且未工長吟吉甫頌朝夕仰清風¶
　　　同崔員外溫泉即事　　　　(唐/)郭　汭¶
輦輅移䨇闕宸遊整六師天廻紫㣲座日轉羽林旗霜¶
氣寒戈㦸軍容壮虎貔弓鳴射鴈處泉暖躍龍時惠化¶
<pb:KR4h0141_WYG_108-4a>¶
成觀俗謳謡入賦詩同歡王道盛相與詠雍熈¶
　　七言律¶
　　　駕幸溫泉　　　　　　　　(唐/)盧　象¶
傳聞聖主幸新豐清蹕鳴鑾出禁中細草終朝隨歩輦¶
垂楊㡬處繞行宫千官扈從驪山北萬國來朝渭水東¶
此日小臣徒獻賦漢家誰復重揚雄¶
　　　安寧溫泉　　　　　　　　(明/)楊　慎¶
鏗瑟舞雩歌㸃也流觴脩禊記羲之何如碧玊溫泉水¶
<pb:KR4h0141_WYG_108-4b>¶
絶勝華清礜石池已浥金膏分沆瀣更邀明月濯漣漪¶
沈沈蘭酌春相引汎汎楊舟晩更移¶
　　七言絶句¶
　　　題廬山山下湯泉　　　　　(唐/)白居易¶
一眼湯泉流向東浸泥澆草暖無功驪山溫水因何事¶
流入金鋪玉甃中¶
　　　湯泉　　　　　　　　　　(唐/)陸龜䝉¶
暖殿流湯數十間玉渠香細浪囬環上皇初觧雲衣浴¶
<pb:KR4h0141_WYG_108-5a>¶
　珠棹時敲瑟瑟山¶
　　　　湯泉　　　　　　　　　　(宋/)王十朋¶
　占得乾坤造化爐地中沸出巧工夫泉猶自作炎凉態¶
　休説衆生垢有無¶
　¶
　¶
　¶
　¶
<pb:KR4h0141_WYG_108-5b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百八¶
