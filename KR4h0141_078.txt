# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.085813
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷七十八
<pb:KR4h0141_WYG_078-1a>¶
　欽定四庫全書¶
御定佩文齋詠物詩選巻七十八¶
　　谷類¶
　　　五言古¶
　　　　秋曉行南谷經荒村　　　　(唐/)柳宗元¶
　杪秋霜露重晨起行幽谷黄葉覆谿橋荒村惟古木寒¶
　花疎寂歴幽泉微斷續機心久已忘何事驚麋鹿¶
　　　　李老谷　　　　　　　　　(元/)納　延¶
<pb:KR4h0141_WYG_078-1b>¶
　髙秋逺行邁入谷雲氣暝稍稍微雨来漸覺衣裳冷縈¶
　紆青崦窄杳窱烟林迥峰廻忽開豁夕陽散微影霜葉¶
　落秋澗寒花媚秋嶺路窮見土屋人烟雜墟井平生愛¶
　山癖愒此惬幽静月落聞子規懐歸心耿耿¶
　　　　晦日稍次山谷　　　　　　(明/)林　敏¶
　清谿殊險豁石瀬何淙淙尋源竟莫測又復上㡬重行¶
　處衆壑盡望中天影空扵焉倐含景水木相玲瓏濕翠¶
　翳巾舄片雲起西峰忽忽洞深杳大圓變溟濛飛湍逗¶
<pb:KR4h0141_WYG_078-2a>¶
日月急雨隨蛟龍洗心投白鳥息見期青松願因紫霞¶
秘永諧鸞鶴蹤¶
　　五言律¶
　　　愚公谷　　　　　　　　　(唐/)王　維¶
吾家愚谷裏此谷本来平雖則行無跡還能響應聲不¶
隨雲色暗只待日光明縁底名愚谷都由愚所成¶
　　　春谷幽居　　　　　　　　(唐/)錢　起¶
黄鳥鳴園栁新陽改舊隂春来此幽興宛是謝公心掃¶
<pb:KR4h0141_WYG_078-2b>¶
徑蘭芳出添池山影深虚名隨振鷺安得乆棲林¶
　　　過吳兒谷　　　　　　　　(宋/)韓　琦¶
曉入吳兒谷危途信不虚千峰疑絶路一逕甫容車山¶
鳥過雲語田夫半嶺鋤時平盡周道天險欲何如¶
　　　庶先北谷　　　　　　　　(宋/)文　同¶
路自西谿入園當北谷開月亭詩作客雨館睡為媒摘¶
果衣霑露尋泉屐漬苔閒居正無事莫問我頻来¶
　　　九里谷　　　　　　　　　(金/)李俊民¶
<pb:KR4h0141_WYG_078-3a>¶
九曲羊膓路千層劒㦸山行鈎藤蔓刺坐印石花斑樹¶
發三春暮雲歸萬壑閒相陪林下屐雖倦不知還¶
　　五言排律¶
　　　奉和聖製答張説扈從南出雀䑕谷¶
　　　　　　　　　　　　　　　(唐/)趙冬曦¶
軒轅應順物力牧正趨陪道合殷為礪時行椘有材省¶
方西禮設振旅北京廻地理分中壤天文照上台寒依¶
汾谷去春入晉郊来竊比康衢者長歌仰大哉¶
<pb:KR4h0141_WYG_078-3b>¶
　　　奉和聖製答張説扈從南出雀䑕谷¶
　　　　　　　　　　　　　　　(唐/)王　丘¶
襟帶三秦接旂常萬乘過陽原淑氣早隂谷沍寒多花¶
縟前茅仗霜嚴後殿戈代雲開晉嶺江雁入汾河北土¶
分堯俗南風動舜歌一聞天樂唱恭遂萬人和¶
　　　奉和聖製答張説扈從南出雀䑕谷¶
　　　　　　　　　　　　　　　(唐/)崔　翹¶
硖路繞河汾晴光掃曙氛笳吟中嶺樹仗入半峰雲頓¶
<pb:KR4h0141_WYG_078-4a>¶
覺山原盡平看邑里分早行芳草逺晩憩好風薰嘉頌¶
推英宰春逰扈聖君共欣承睿渥日月照天文¶
　　　奉和聖製同二相南出雀鼠谷¶
　　　　　　　　　　　　　　　(唐/)張九齡¶
設險諸侯地承平聖主廵東君朝二月南斾擁三辰寒¶
出重關盡年隨行漏新瑞雲叢捧日芳樹曲迎春舞詠¶
先馳道恩華及從臣汾川花鳥意併奉屬車塵¶
　　七言律¶
<pb:KR4h0141_WYG_078-4b>¶
　　　春谷　　　　　　　　　　(宋/)朱　子¶
武夷髙處是蓬莱采得靈根手自栽地僻芳菲鎮長在¶
谷寒蜂蝶未全来紅裳似欲留人醉錦障何妨為客開¶
飲罷醒心何處所逺山重疉翠成堆¶
　　五言絶句¶
　　　雲谷　　　　　　　　　　(宋/)朱　子¶
閒雲無四時散漫此山谷幸乏霖雨姿何妨媚幽獨¶
　　七言絶句¶
<pb:KR4h0141_WYG_078-5a>¶
　　　宿青牛谷　　　　　　　　(唐/)楊　衡¶
隨雲歩入青牛谷青牛道士留我宿可憐夜乆月明中¶
惟有壇邉一林竹¶
　　　篔簹谷　　　　　　　　　(宋/)文　同¶
池通一谷波溶溶竹夹兩岸烟濛濛尋幽直去景漸野¶
宛爾不似在塵中¶
　　　黄花谷　　　　　　　　　(金/)元好問¶
團團石甕琢青瑶仰面看雲覺動揺誰著天瓢灑飛雨¶
<pb:KR4h0141_WYG_078-5b>¶
半空翻轉玉龍腰¶
　　　同劉勸農彦和葛縣令祐之逰蒼谷口¶
　　　　　　　　　　　　　　　(元/)王　惲¶
四山遮盡外来風山崦人家不覺冬獨立蒼崖重回首¶
山形渾似入居庸¶
　　　其二¶
方山忽斷兩崖開中有蒼河自北来行出山門俱不見¶
玉龍翻作地中雷¶
<pb:KR4h0141_WYG_078-6a>¶
　¶
　¶
　¶
　¶
　¶
　¶
　¶
　¶
<pb:KR4h0141_WYG_078-6b>¶
　¶
　¶
　¶
　¶
　¶
　¶
　¶
御定佩文齋詠物詩選卷七十八¶
