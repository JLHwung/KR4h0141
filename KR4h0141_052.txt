# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.654080
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0141_WYG_052-1a>¶
　欽定四庫全書¶
御定佩文齋詠物詩選巻五十二¶
　　衡山類¶
　　　五言古¶
　　　　衡山　　　　　　　　　　(晉/)庾　闡¶
　北眺衡山首南睨五嶺末寂坐挹虛恬運目情四豁翔¶
　虬凌九霄陸鱗困濡沫未體江湖悠安識南溟濶¶
　　　　巖下見一老翁四五少年贊　(宋/)謝靈運¶
<pb:KR4h0141_WYG_052-1b>¶
　衡山採藥人路迷糧亦絶過息巖下坐正見相對説一¶
　老四五少仙隠不可别其書非世教其人必賢哲¶
　　　　江上送女道士褚三清逰南嶽¶
　　　　　　　　　　　　　　　　(唐/)李　白¶
　吳江女道士頭戴蓮花巾霓衣不濕雨特異陽臺神足¶
　下逺逰履凌波生素塵倦尋向南嶽應見魏夫人¶
　　　　望衡山　　　　　　　　　(唐/)劉禹錫¶
　東南已盖卑維嶽資柱石前當祝融居上拂朱鳥翮青¶
<pb:KR4h0141_WYG_052-2a>¶
冥結精氣磅礴宣地脉還聞膚寸隂能致彌天澤¶
　　　望南嶽　　　　　　　　　(明/)楊　基¶
我從匡廬来但覺諸山低嵯峨望衡岳雲霄與之齊下¶
有赤蛇蟄上有朱雀棲仰瞻祝融㧞俯揖紫盖迷五嶺¶
皆培塿三江為涔蹄巍然南服尊嵩霍相提攜封秩崇¶
君稱諸神咸朝隮丹書篆寳冊萬古封金泥百王重祀¶
典赤繅藉玉圭自非精靈通牲帛勞焚賫余方向逺道¶
無由陟層梯蒼蒼烟霞中喔喔聞天雞緬思昌黎伯㳟¶
<pb:KR4h0141_WYG_052-2b>¶
黙開雲霓靈貺自昭格誠敬良可稽斯人向千載感念¶
徒含悽¶
　　七言古(附長短句/)¶
　　　與諸公送陳郎將歸衡陽　　(唐/)李　白¶
衡山蒼蒼入紫𠖇下看南極老人星廻飇吹散五峰雪¶
往往飛花落洞庭氣清嶽秀有如此郎将一家拖金紫¶
門前食客亂浮雲世人皆比孟嘗君江上送行無白璧¶
臨岐惆悵若為分¶
<pb:KR4h0141_WYG_052-3a>¶
　　　登祝融峰贈星上人　　　　(元/)掲傒斯¶
洞庭南桂嶺北衡山連延瀟湘黒中有祝融如髻鬟嵯¶
峨七十二峰間祝融不自知千山萬山如廻環廻環面¶
面芙蓉裏儼如天仙朝紫皇千官百辟遥相望半夜毎¶
瞻東海日六月常飛滿樹霜龍拏鳳攫熊虎擲雲生霧¶
滅何時極我来正值太平時况有山僧似疇昔憑髙一¶
覽四海空草間培塿安足雄盤盤羅漢臺翕翕炎帝宫¶
復恐九天上視我如井中朔風日夜相騰蹙谷老崖堅¶
<pb:KR4h0141_WYG_052-3b>¶
松柏秃古来鐵瓦盡飄揚山上至今猶板屋山僧勸我¶
歌我歌徒自傷天下五岳嵩中央此山與我俱南疆我¶
今三十始一見北望中原天更長¶
　　五言律¶
　　　逰南嶽　　　　　　　　　(唐/)張　喬¶
入巖仙境清行盡復重行若得閒無事長来寄此生澗¶
松寒易老籠燭晚生明一宿泉聲裏思鄉夢不成¶
　　七言律¶
<pb:KR4h0141_WYG_052-4a>¶
　　　送瑩上人逰衡嶽　　　　　(宋/)僧恵洪¶
紫盖峰頭樓閣生朱靈洞口水雲晴盤空路作驚蛇去¶
落日人如凍蟻行重郭老師今健否藏年珍木但聞名¶
定應自掃巖邉石時發披雲嘯月聲¶
　　　逰南嶽　　　　　　　　　(明/)蔡汝楠¶
曉晴已到開雲處晝静疑聞鼓瑟歌湘水英靈終縹緲¶
潮陽道路此經過乍憐出郭塵喧斷翻為登山感慨多¶
更道秋風散南極葳蕤朱鳳欲如何¶
<pb:KR4h0141_WYG_052-4b>¶
　　七言絶句¶
　　　衡嶽道中　　　　　　　　(宋/)陳與義¶
客子山行不覺風龍吟虎嘯滿山松綸巾一幅無人識¶
勝業門前聽午鐘¶
　　　廻衡山縣望南嶽　　　　　(元/)陳　孚¶
雨洗松隂緑未乾今朝山下倚䦨干一天露重月華濕¶
七十二峰生翠寒¶
　　　衡岳　　　　　　　　　　(明/)傅汝舟¶
<pb:KR4h0141_WYG_052-5a>¶
　扶桑枝上交王父七鳳車前謁羽君天際玉笙誰得弄¶
　時時吹起掌中雲¶
　¶
　¶
　¶
　¶
　¶
　¶
<pb:KR4h0141_WYG_052-5b>¶
　¶
　¶
　¶
　¶
　¶
　¶
　¶
御定佩文齋詠物詩選卷五十二¶
