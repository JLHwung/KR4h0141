# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.689085
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷五十四
<pb:KR4h0141_WYG_054-1a>¶
　欽定四庫全書¶
御定佩文齋詠物詩選卷五十四¶
　　嵩山類¶
　　　五言古¶
　　　　送楊山人歸嵩山　　　　　(唐/)李　白¶
　我有萬古宅嵩陽玉女峰長留一片月挂在東谿松爾¶
　去掇仙草菖蒲花紫茸嵗晚或相訪青天騎白龍¶
　　　五言律¶
<pb:KR4h0141_WYG_054-1b>¶
　　　　歸嵩山作　　　　　　　　(唐/)王　維¶
　清川帶長薄車馬去閒閒流水如有意暮禽相與還荒¶
　城臨古渡落日滿秋山迢遞嵩髙下歸来且閉關¶
　　　七言律¶
　　　　嵩山石淙侍宴應制　　　　(唐/)沈佺期¶
　金輿旦下緑雲衢彩殿晴臨碧澗隅谿水泠泠逐行漏¶
　山烟片片引香爐仙人六膳調神鼎玉女三漿捧帝壺¶
　自惜汾陽紆道駕無如太室覽真圖¶
<pb:KR4h0141_WYG_054-2a>¶
　　　三陽宫石淙侍宴應制　　　(唐/)宋之問¶
離宫秘苑勝瀛洲别有仙人洞壑幽巖邉樹色含風冷¶
石上泉聲帶雨秋鳥向歌筵来度曲雲依帳殿結為樓¶
微臣昔忝方明御今日還陪八駿逰¶
　　五言絶句¶
　　　嵩山夜還　　　　　　　　(唐/)宋之問¶
家住嵩山下好采舊山薇自省逰泉石何曾不夜歸¶
　　　贈柳喜自號嵩山老　　　　(唐/)僧皎然¶
<pb:KR4h0141_WYG_054-2b>¶
一見嵩山老吾生恨太遲問君年㡬許曽出上皇時¶
　　　逰嵩山　　　　　　　　　(元/)楊　奐¶
　　　　轘轅坂¶
盤盤十二曲石嶺瘦崢嶸脚底有平地何人險處行¶
　　　　少室¶
方若植嵬冠森若削寒玉明月夜中逰誰家借黄鵠¶
　　　　盧巖¶
避名名自在身瘠道還腴未到千年後空巖已姓盧¶
<pb:KR4h0141_WYG_054-3a>¶
　　　　北渡水¶
　㡬時落東谿曲折卧天漢語似登山人可飲不可盥¶
　　　七言絶句¶
　　　　送李秀才逰嵩山　　　　　(唐/)顧　况¶
　嵩山石壁挂飛流無限神仙在上頭采得新詩題石壁¶
　老人惆悵不同逰¶
　　　　送友人逰嵩山　　　　　　(唐/)陳　羽¶
　嵩山歸路遶天壇雲影松聲滿谷寒君見九龍壇上月¶
<pb:KR4h0141_WYG_054-3b>¶
　莫辭清夜水中看¶
　　　　送聞上人逰嵩山　　　　　(唐/)歐陽詹¶
　二室峰峰昔願逰從雲從鶴思悠悠丹梯石磴君先去¶
　為上青冥最上頭¶
　¶
　¶
　¶
御定佩文齋詠物詩選巻五十四¶
