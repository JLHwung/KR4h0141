# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.072680
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷七十七
<pb:KR4h0141_WYG_077-1a>¶
　欽定四庫全書¶
御定佩文齋詠物詩選巻七十七¶
　　洞類¶
　　　五言古¶
　　　　題韋少保静恭宅藏書洞　　(唐/)闕名¶
　髙意合天制自然狀無窮仙華凝四時玉蘚生數峰書¶
　秘漆文字匣藏金蛟龍閉為氣候肅開作雲雨濃洞隠¶
　諒非乆巖夢誠必通将綴文士集貫就真珠叢¶
<pb:KR4h0141_WYG_077-1b>¶
　　　　秦越人洞中詠　　　　　　(唐/)于　鵠¶
　扁鵲得仙處傳是西南峰年年山下人長見騎白龍洞¶
　門黑無底日夜惟雷風清齋将入時戴星兼抱松石逕¶
　隂且寒地響知逺鐘似行山林外聞葉履聲重低礙更¶
　俯身漸逺晝夜同時時白蝙蝠飛入人衣中行久路轉¶
　窄静聞水淙淙但願逢一人自得朝天宫¶
　　　　碧落洞　　　　　　　　　(宋/)蘇　軾¶
　槎牙亂峰合晃蕩絶壁横遥知紫翠間古来仙釋并陽¶
<pb:KR4h0141_WYG_077-2a>¶
崖射朝日髙處連玉京隂谷叩白月夢中逰化城果然¶
石門開中有銀河傾幽龕入窈窕别户列虚明泉流下¶
珠琲乳湔交縵纓我行畏人知恐為仙者迎小語輙響¶
答空山自雷驚策杖歸去来治具煩方平¶
　　　左史洞　　　　　　　　　(宋/)沈　遼¶
萬古齊山石誰為左史洞左史今何在蒼崖本不動履¶
險下重壑幽深鬼神總石門絶世路乆為塵泥擁青天¶
十畝地㠝岏如覆甕琬琰鑿屋壁烟霞列梁棟崖間不¶
<pb:KR4h0141_WYG_077-2b>¶
老藥必非近時種人去境長在境以人為重欲觀疇昔¶
意幽禽發清哢吾方寄淵寂無礙亦無縱手自剪荆榛¶
結茅當石空長與麋鹿逰不復人間夢¶
　　　逰鼓山靈源洞　　　　　　(宋/)蔡　襄¶
郡樓瞻東方嵐光瑩人目乘舟逐早潮十里登南麓雲¶
深翳前路樹暗迷幽谷朝雞亂木魚晏日明金屋靈泉¶
注石竇清吹出篁竹飛毫劃峭壁勢力忽驚觸捫蘿躋¶
上峯太空延眺矚孤青浮海山長白挂天瀑况逢肥遯¶
<pb:KR4h0141_WYG_077-3a>¶
人性尚自幽獨西景復向城淹留未云足¶
　　　白雲洞　　　　　　　　　(元/)安　熙¶
峩峩兩峰間崔嵬聳雙闕中有仙人洞恍若仇池穴朝¶
開白雲生暮掩白雲滅朝昏有竒變宛與人境隔我来¶
搴緑蘿深尋得幽絶平生棲遯志兹焉益超越未成長¶
往計復愧固窮節永懐静修銘徘徊仰前哲㑹當結茅¶
屋来此寄疎拙沈思畢舊聞長歌抱明月白雲應更深¶
老眼益清徹未敢持贈人聊爾自怡悦¶
<pb:KR4h0141_WYG_077-3b>¶
　　　張公洞　　　　　　　　　(明/)馬　愈¶
懸崖瀉紅泉石洞挂鐘乳仙房碧玉梯清凉了無暑仙¶
人洞口呼相隨看花去欲往還自迷雲深不知處¶
　　　水濵洞　　　　　　　　　(明/)王守仁¶
送逺憇岨谷濯纓俯清流沿谿陟危石曲洞藏深幽花¶
静馥常閟溜暗光亦浮平生泉石好所遇成淹留好鳥¶
忽雙下鯈魚亦羣㳺坐乆塵慮息澹然與道謀¶
　　七言古¶
<pb:KR4h0141_WYG_077-4a>¶
　　　無為洞口作　　　　　　　(唐/)元　結¶
無為洞口春水滿無為洞傍春雲白愛此踟躕不能去¶
令人悔作衣冠客洞傍山僧皆學禪無求無欲亦忘年¶
欲問其心不能問我到此中得無悶¶
　　五言律¶
　　　宿華陽洞寄元稱　　　　　(唐/)李　端¶
花洞晩隂隂仙壇隔杏林潄泉春谷冷𢷬藥夜窗深石¶
上開山酒松間對玉琴戴家谿北住雪後去相尋¶
<pb:KR4h0141_WYG_077-4b>¶
　　　張公洞　　　　　　　　　(唐/)皇甫冉¶
雲開小有洞日出大羅天三鳥隨王母雙童翊子先何¶
時種桃核㡬度看桑田倏忽烟霞裏穿巖騎更旋¶
　　　潺湲洞　　　　　　　　　(唐/)陸龜䝉¶
石淺洞門深潺潺萬古音似吹雙羽管如奏落霞琴倒¶
穴漂龍沫穿松濺鶴襟何人乘月弄應作上清吟¶
　　　玉女洞　　　　　　　　　(宋/)蘇　軾¶
洞裏吹簫子終年守獨幽石泉為曉鏡山月當簾鈎嵗¶
<pb:KR4h0141_WYG_077-5a>¶
晩杉楓盡人歸霧雨愁送迎應鄙陋誰寄椘臣謳¶
　　七言律¶
　　　桃源洞　　　　　　　　　(唐/)章　碣¶
絶壁相欹是洞門昔人從此入仙源數株花下逢珠翠¶
半曲歌巾老子孫别後自疑園吏夢歸来誰信釣翁言¶
山前空有無情水猶繞當時碧樹邨¶
　　　逰張公洞寄陶校書　　　　(唐/)方　干¶
歩歩勢穿江底去此中危滑轉身難下蒸隂氣松蘿濕¶
<pb:KR4h0141_WYG_077-5b>¶
外制温風杖屨寒數里烟雲方覺異前程山水更應寛¶
由来委曲尋仙路不是先生換骨丹¶
　　　陽明洞　　　　　　　　　(元/)韓　性¶
日日擕壺坐釣磯眼看門外軟紅飛已無逰騎尋芳草¶
却訪幽人入翠微石磴欲青春雨足酒罏初冷絮花稀¶
悠然自解登臨意十里香風一棹歸¶
　　七言絶句¶
　　　桃源洞　　　　　　　　　(唐/)李羣玉¶
<pb:KR4h0141_WYG_077-6a>¶
我到瞿真上昇處山川四望使人愁紫雲白鶴去不返¶
惟有桃花谿水流¶
　　　題武陵洞　　　　　　　　(唐/)曹　唐¶
此生終使此身閒不是春時且要還寄語桃花與流水¶
莫辭相送到人間¶
　　　其二¶
却恐重来路不通殷勤回首謝春風白雞黄犬不将去¶
且寄桃花深洞中¶
<pb:KR4h0141_WYG_077-6b>¶
　　　其三¶
谿口回舟日已昏却聽雞犬隔前邨殷勤重與秦人别¶
莫使桃花閉洞門¶
　　　其四¶
桃花夹岸杳何之花滿春山水去遲三宿武陵谿上月¶
始知人世有秦時¶
　　　題合谿乾洞　　　　　　　(唐/)于　鵠¶
渡水傍山尋絶壁白雲飛處洞天開仙人来往行無跡¶
<pb:KR4h0141_WYG_077-7a>¶
石徑春風長緑苔¶
　　　浮山洞　　　　　　　　　(宋/)蘇　軾¶
人言洞府是鼇宫升降隨波與海通共坐船中那得見¶
乾坤浮水水浮空¶
　　　逰三㳺洞　　　　　　　　　蘇　軾¶
凍雨霏霏半成雪逰人屨冷蒼苔滑不辭擕被巖底眠¶
洞口雲深夜無月¶
　　　榴花洞　　　　　　　　　(宋/)蔡　襄¶
<pb:KR4h0141_WYG_077-7b>¶
洞裏花開無定期落紅曽見逐泉飛仙人應向東山口¶
管却春風不與歸¶
　　　烟霞洞　　　　　　　　　(元/)丘處機¶
山雲勃勃湧驚濤海水漫漫浸巨鼇極目下觀千萬里¶
扶桑依約見蟠桃¶
　　　其二¶
白石磷磷繞洞泉蒼松鬱鬱鍞寒烟碧桃花發朱櫻秀¶
别是人間一洞天¶
<pb:KR4h0141_WYG_077-8a>¶
　　　　其三¶
　海曲山阿洞府低蓬壺閬苑海東西仙人玉女時逰集¶
　不許桃源過客迷¶
　　　　小三洞　　　　　　　　　(元/)于　石¶
　四山廻合響幽泉古木蒼藤路屈盤一局棊殘雙鶴去¶
　石屏空倚白雲寒¶
　　　　其二¶
　洞門相對是吾家朝看烟雲暮看霞鐵笛一聲山石裂¶
<pb:KR4h0141_WYG_077-8b>¶
　老松驚落半岩花¶
　　　　其三¶
　斷崖怒湧四時雪虚壁寒凝六月霜倚樹老僧閒洗鉢¶
　碧桃花落澗泉香¶
　¶
　¶
　¶
御定佩文齋詠物詩選巻七十七¶
