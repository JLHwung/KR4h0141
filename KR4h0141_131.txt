# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.081348
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR4h0141_WYG_131-1a>¶
　欽定四庫全書¶
御定佩文齋詠物詩選卷一百三十一¶
　　征伐類¶
　　　五言古¶
　　　　命將出征歌　　　　　　　(晉/)張　華¶
　重華隆帝道戎蠻或不賔徐夷興有周鬼方亦違殷今¶
　在聖明世寇虐動四垠豹狼染牙爪羣生號穹旻元帥¶
　統方夏出車撫凉秦衆貞必以律臧否實在人威信加¶
<pb:KR4h0141_WYG_131-1b>¶
　殊類疎逖思自親單醪豈有味挾纊感至仁武功尚止¶
　戈七德美安民逺跡由斯舉永世無風塵¶
　　　　北伐　　　　　　　　　　(宋/)武　帝¶
　表裏跨原隰左右御川梁月羽皎素魄星旗赩赤光¶
　　　　出重圍和傅昭　　　　　　(梁/)沈　約¶
　魯連揚一策陳平出六竒邯郸風雨散白登煙霧維排¶
　雲出九地陵定振五巵¶
　　　　從駕送軍　　　　　　　　(陳/)沈　炯¶
<pb:KR4h0141_WYG_131-2a>¶
惟堯稱乃武軒后號神兵弔民資智勇治忽屬師貞我¶
君膺寳業歴駕視前英蒲海方無浪夷山未有平星光¶
下結斾劒氣上舒精雲開萬里徹日麗百川明撫鼓山¶
靈應詔蹕水祗驚¶
　　　南征　　　　　　　　　　(陳/)蘇子卿¶
一朝遊桂水萬里别長安故鄉夢中近邊愁酒上寛劒¶
鋒但須利戎衣不畏單南中地氣暖少婦莫愁寒¶
　　　西征軍行遇風　　　　　　(唐/)崔　融¶
<pb:KR4h0141_WYG_131-2b>¶
北風捲塵沙左右不相識颯颯吹萬里昏昏同一色馬¶
煩莫敢進人急未遑食草木春更悲天景晝相匿夙齡¶
慕忠義雅尚存孤直覽史懷浸驕讀詩歎孔棘及兹戎¶
旅地忝從書記職兵氣騰北荒軍聲振西極坐覺威靈¶
逺行看氛祲息愚臣何以報倚馬申微力¶
　　　征東至淇門答宋參軍之問　(唐/)陳子昻¶
南星中大火將子涉清淇西林改微月征師空自持碧¶
潭去已逺瑶華折遺誰若問遼陽戍悠悠天際旗¶
<pb:KR4h0141_WYG_131-3a>¶
　　　貽鼓吹李丞時信安王北伐李公王之所器者¶
　　　　　　　　　　　　　　　(唐/)儲光羲¶
北伐昧天造王師示有征轅門統元律帝室命宗英靈¶
威方首事仗鉞按邊城膏雨被春草黄雲浮太清文儒¶
託後乘武旅趨前旌出車發西洛營軍臨北平曰予深¶
固陋志氣頗縱横常思驃騎幕願逐嫖姚兵惟賢美無¶
度海内依揚聲河間舊相許車騎日逢迎折節下謀士¶
深心論客卿忠言雖未列庶以知君誠¶
<pb:KR4h0141_WYG_131-3b>¶
　　七言古¶
　　　走馬川行奉送出師西征　　(唐/)岑　參¶
君不見走馬川行雪海邊平沙莽莽黄入天輪臺九月¶
風夜吼一川碎石大如斗隨風滿地石亂走塞上草黄¶
馬正肥金山西見煙塵飛漢家大将西出師将軍金甲¶
夜不脱半夜軍行戈相撥風頭如刀面如割馬毛帶雪¶
汗氣蒸五花連錢旋作氷幕中草檄硯水凝敵騎聞之¶
心膽懾料知短兵不敢接車師西門佇獻㨗¶
<pb:KR4h0141_WYG_131-4a>¶
　　五言律¶
　　　送著作佐郎崔融等從梁王東征¶
　　　　　　　　　　　　　　　(唐/)陳子昻¶
金天方肅殺白露始專征王師非樂戰之子慎佳兵海¶
氣侵南部邊風掃北平莫賣盧龍塞歸邀麟閣名¶
　　　送白利從金吾董將軍西征　(唐/)李　白¶
西羗延國討白起佐軍威劔決浮雲氣弓彎明月輝馬¶
行邊草緑旗捲曙霜飛抗手凛相顧寒風生鐵衣¶
<pb:KR4h0141_WYG_131-4b>¶
　　　征西將　　　　　　　　　(唐/)張　籍¶
黄沙北風起半夜又翻營戰馬雪中宿探人氷上行深¶
山旗未展隂磧鼓無聲幾道征西將同收碎葉城¶
　　　誓師畢隨駕回營中馬上賦　(明/)金幼孜¶
萬里隂山道平原入望賒天營髙日月輦路浄風沙寳¶
馬銜金勒蒼龍繞翠華陽和隨處滿草色徧天涯¶
　　五言排律¶
　　　夏日都門送司馬員外逸客孫員外佺北征¶
<pb:KR4h0141_WYG_131-5a>¶
　　　　　　　　　　　　　　　(唐/)李　乂¶
日逐滋南寇天威撫北陲析珪行仗節持印且分麾羽¶
檄雙鳬去兵車駟馬馳虎旗懸氣色龍劍抱雄䳄候月¶
期戡翦經時念别離坐聞闗隴外無復引弓兒¶
　　　奉和幸望春宫送朔方軍大總管張仁亶¶
　　　　　　　　　　　　　　　　李　乂¶
邊郊草具腓河塞有兵機上宰調梅寄元戎細柳威虎¶
貔東道出鷹隼北庭飛玉匣謀中野金輿下太微投醪¶
<pb:KR4h0141_WYG_131-5b>¶
銜餞酌緝衮事征衣勿謂公孫老行聞奏凱歸¶
　　　送趙二尚書彦昭北伐　　　(唐/)張　説¶
朔地河氷合邊城備此時兵連紫塞路將舉白雲司提¶
劒榮中貴銜珠盛出師日華光組練風色焰旌旗投筆¶
尊前起横戈馬上辭梅花吹别引楊栁賦新詩¶
　　　送梁公昌從信安王北征　　(唐/)李　白¶
入幕推英選捐書事逺戎髙談百戰術鬱作萬夫雄起¶
舞蓮花劒行歌明月宫將飛天地陣兵出塞垣通祖席¶
<pb:KR4h0141_WYG_131-6a>¶
留丹景征麾拂綵虹旋應獻凱入麟閣佇深功¶
　　七言律¶
　　　行次昭應縣道上送户部李郎中充昭義攻討¶
　　　　　　　　　　　　　　　(唐/)李商隱¶
將軍大斾掃狂童詔選名賢贊武功暫逐虎牙臨故綘¶
逺含雞舌過新豐魚遊沸鼎知無日鳥覆危巢豈待風¶
早勒勲庸燕石上佇光綸綍漢庭中¶
　　　次韻贈張省史從軍南征　　(元/)張　憲¶
<pb:KR4h0141_WYG_131-6b>¶
震天金鼓紫駝橋皁纛連珠畫斗杓甲馬魚鱗開曉日¶
錦袍花萼上春潮桄榔雨暗湯泉溢茉利風暄海瘴消¶
幕下何人專草檄共誇謀議得張昭¶
　　　送御史大夫鄧公西征　　　(明/)朱𢎞祖¶
今代麒麟第一功從龍飛渡大江東彤弓錫寵專征伐¶
鐵券銘勲誓始終龍虎親軍遥動地鳯凰臺閣逺生風¶
不知幙下誰叅佐珠履三千盡石洪¶
　　　三月十七日送駕出德勝門　(明/)梁　潛¶
<pb:KR4h0141_WYG_131-7a>¶
煌煌旄鉞發平明萬里河山錦繡迎王氣浮天隨寳毒縣¶
虹光拂地䕶龍旌玉闗指日看歸馬青海無波待洗兵¶
萬姓歡呼傳㨗報六軍歌舞入瑶京¶
　　　送胡學士楊金二侍講扈駕北伐¶
　　　　　　　　　　　　　　　　(明/)黄　守¶
六師北伐繞龍城遥羡詞臣扈蹕行兵略曽從圮上得¶
檄書多向御前成黄沙白草雲隨馬𦘕㦸雕戈雪照營¶
應想居庸闗外路東風歸斾凱歌聲¶
<pb:KR4h0141_WYG_131-7b>¶
　　　嘉靖四年奉詔督師西征再䝉温㫖有趙充國¶
　　　　馬援之褒感而有述　　　　(明/)楊一清¶
西北風塵帝顧多老臣承詔出巖阿便宜欲上趙充國¶
矍鑠還非馬伏波十乘戎行新節鉞三邊精采舊闗河¶
極知君命如山重感激渾㤀兩鬢皤¶
　　　夜坐念東征將士　　　　　　(明/)陸　深¶
長河乘夜渡貔貅兵氣如雲擁上浮大將能揮白羽扇¶
君王不愛紫貂裘十二闗山齊故國百年疆域漢神州¶
<pb:KR4h0141_WYG_131-8a>¶
　不眠霜月聞刁斗自啟茅堂望斗牛¶
　　　七言絶句¶
　　　　奉和裴相公東征途經女几山下作¶
　　　　　　　　　　　　　　　　(唐/)韓　愈¶
　旗穿曉日雲霞雜山倚秋空劒㦸明敢請相公平賊後¶
　暫携諸吏上崢嶸¶
　　　　南征行　　　　　　　　　(明/)程　誥¶
　新河命將出屯營畫㦸雕弓耀日明洗馬真臨江漢水¶
<pb:KR4h0141_WYG_131-8b>¶
　擒蛟空𢷬豫章城¶
　¶
　¶
　¶
　¶
　¶
　¶
御定佩文齋詠物詩選卷一百三十一¶
