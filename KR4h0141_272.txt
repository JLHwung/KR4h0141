# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.351887
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百七十二
<pb:KR4h0141_WYG_272-1a>¶
　欽定四庫全書¶
御定佩文齋詠物詩選巻二百七十二¶
　　椒薑類¶
　　　四言古¶
　　　　椒華頌　　　　　　　　　(晉/)成公綏¶
　嘉哉芳椒載繁其實厥味惟貞蠲除百疾肇惟歳始月¶
　正元日永介眉壽以祈初吉¶
　　　　椒贊　　　　　　　　　　(晉/)郭　璞¶
<pb:KR4h0141_WYG_272-1b>¶
　椒之灌植實繁有榛薫林烈薄馞其芬辛服之不已洞¶
　見通神¶
　　　　元日椒花頌　　　　　　　(晉/)劉臻妻¶
　璇穹周廻三朔肇建青陽散輝澄景載渙美哉靈花爰¶
　采爰獻聖容暎之永壽于萬¶
　　　五言律¶
　　　　地椒　　　　　　　　　　(元/)許有壬¶
　凍雨催花紫輕風散野香刺沙尖葉細敷地亂條長楚¶
<pb:KR4h0141_WYG_272-2a>¶
客收成裹奚童擷滿筐行廚供草具調鼎爾非良¶
　　七言律¶
　　　花椒　　　　　　　　　　(明/)僧宗林¶
欣欣笑口向西風噴出𤣥珠顆顆同采處倒含秋露白¶
曬時嬌映夕陽紅調漿美著&KR0034;經上塗壁香凝漢殿中¶
鼎餗也應如此味莫教薑桂獨成功¶
　　五言絶句¶
　　　椒園　　　　　　　　　　(唐/)裴　廸¶
<pb:KR4h0141_WYG_272-2b>¶
丹刺罥人衣芳香畱過客幸堪調鼎用願君垂采摘¶
　　　江行　　　　　　　　　　(唐/)錢　起¶
映竹疑邨好穿蘆覺渚幽漸安無曠土薑芋當農收¶
　　　薑　　　　　　　　　　　(宋/)劉子翬¶
新芽肌理膩映日淨如空恰似勻粧指柔尖帶淺紅¶
　　七言絶句¶
　　　寄懷歸州馬判官　　　　　(唐/)僧齊已¶
三年為倅興何長髙卧應多事少忙又見秋風霜裛樹¶
<pb:KR4h0141_WYG_272-3a>¶
　滿山椒熟水雲香¶
　¶
　¶
　¶
　¶
　¶
　¶
　¶
<pb:KR4h0141_WYG_272-3b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百七十二¶
