# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.744616
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR4h0141_WYG_166-1a>¶
　欽定四庫全書¶
御定佩文齋詠物詩選卷一百六十六¶
　　如意麈拂類¶
　　　五言古¶
　　　　麈尾　　　　　　　　　　(梁/)宣　帝¶
　匣上生光影毫際起風流本持談妙理寜是用催牛¶
　　　　鐵如意　　　　　　　　　(宋/)謝　翶¶
　仙客五六人月下鬪婆娑散影若雲霧遺音杳江河其¶
<pb:KR4h0141_WYG_166-1b>¶
　一起楚舞一起作楚歌雙執鐵如意擊碎珊瑚柯一人¶
　奪執之睨者一人過更舞又一人相向屢傞傞一人獨¶
　撫掌身掛青薜蘿夜長天籟寂宛轉思如何¶
　　　　玉麈尾　　　　　　　　　　謝　翶¶
　客持麈尾柄色奪環與玦塵心随影祛一片若行雪神¶
　獸潜空山何年探靈穴忽失落人手遂為談者悦隂崖¶
　起白氣篆古踰軒頡一拂沈蘚文再拂字不滅三拂蛟¶
　螭騰世眼不能别投爾隂崖巔驚怪吐其舌¶
<pb:KR4h0141_WYG_166-2a>¶
　　七言古(附長短句/)¶
　　　和趙給事白蠅拂歌　　　　(唐/)盧　綸¶
華堂多衆珍白拂稱殊異柄裁沈節香襲人上結為文¶
下垂穂霜縷霏微瑩且柔虎鬚乍細龍髯稠皎然素色¶
不因染淅爾凉風非為秋羣蠅青蒼恣遊息廣包萬品¶
無顔色金屏成㸃玉成瑕晝眠宛轉空咨嗟此時滿筵¶
㸔一舉荻花忽旋楊花舞&KR1154;如寒隼驚暮禽颯若繁埃¶
得輕雨主人説是故人留毎戒如新比白頭若将揮玩¶
<pb:KR4h0141_WYG_166-2b>¶
閒臨水願接波中一白鷗¶
　　　椶櫚蠅拂歌　　　　　　　(唐/)韋應物¶
㯶櫚為拂登君席青蠅撩亂飛四壁文如輕羅散如髪¶
馬尾氂牛不能絜柄出湘江之竹碧玉寒上有纎羅縈¶
縷尋未絶左揮右灑煩暑清孤松一枝風有聲麗人紈¶
素可憐色安能㸃白還為黒¶
　　七言律¶
　　　謝張直卿以鐵如意見遺　　(明/)朱多炡¶
<pb:KR4h0141_WYG_166-3a>¶
　土花斑駁錦糢糊一片寒氷出鍜爐致向書中稱折角¶
　捉来石上穏跏趺提携起舞旋長袖慷慨酣歌缺唾壺¶
　多謝司空饒博物祗愁無地擊珊瑚¶
　　　　竹如意　　　　　　　　　(明/)朱之蕃¶
　斵取鏗金戞玉枝不資型範自離竒堅持勁節羞茅靡¶
　揮霍虚心與物宜花雨爭飛従握手閒雲靜㸔獨支頥¶
　客来指㸃潛身䖏免作長竿渭上垂¶
　　　　松麈　　　　　　　　　　　朱之蕃¶
<pb:KR4h0141_WYG_166-3b>¶
　捉柄従誇手玉如青松振鬛自蕭疎折来偏助談鋒勁¶
　揮䖏猶㸔翠靄舒謝却猩紅休染涴留将鱗甲莫捐除¶
　清風謖謖渾㤀倦朗月澄懐坐碧虚¶
　　　七言絶句¶
　　　　竹拂子　　　　　　　　　(金/)秦　畧¶
　覓箇龜毛也是難直教擊碎釣魚竿世人不用輕分别¶
　信手拈来總一般¶
御定佩文齋詠物詩選卷一百六十六¶
