# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.255373
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百三十一
<pb:KR4h0141_WYG_231-1a>¶
　欽定四庫全書¶
御定佩文齋詠物詩選巻二百三十一¶
　　女紅類¶
　　　五言古¶
　　　　子夜夏歌　　　　　　　　(晉/)樂　府¶
　田蠶事巳畢思婦猶苦身當暑理絺服持寄與行人¶
　　　　詠剪綵花　　　　　　　　(梁/)劉孝威¶
　葉舒非漸大花發是初開無論人訝似蜂見也爭來¶
<pb:KR4h0141_WYG_231-1b>¶
　　　　詠剪綵花　　　　　　　　(梁/)朱超道¶
　淺深依樹色舒巻聽人裁假令春已度終在手中開¶
　　　　子夜冬歌　　　　　　　　(唐/)崔國輔¶
　寂寥抱寒心裁羅文褧褧夜乆頻挑燈霜寒剪刀冷¶
　　　　子夜呉聲四時歌　　　　　(元/)張　憲¶
　瓦上松雪落燈前夜有聲起持白玉尺呵手製呉綾䌥¶
　紉征袍縫邊庭艸又青¶
　　　七言古¶
<pb:KR4h0141_WYG_231-2a>¶
　　　白紵詞　　　　　　　　　(唐/)張　籍¶
皎皎白紵白且鮮將作春衣稱少年裁縫長短不能定¶
自持刀尺向姑前復恐蘭膏汙纎指常遣傍人收墮珥¶
衣裳著時寒食下還把玉鞭鞭白馬¶
　　　裁衣曲　　　　　　　　　(元/)陳　基¶
殷勤織紈綺寸寸成文理裁作逺人衣縫縫不敢遲裁¶
衣不怕剪刀寒寄遠惟憂行路難臨裁更憶身長短只¶
恐邊城衣帶緩銀燈照壁忽垂花萬一衣成人到家¶
<pb:KR4h0141_WYG_231-2b>¶
　　　美人熨帛圖　　　　　　　(明/)劉　溥¶
霜帛丁東搗初歇女伴相憐白如雪掩帷下堂同此情¶
白腕對曵當中庭中庭無風乾未得銅斗自燒還自熨¶
只愁熨著有燋暈難表此身如此白小鬟莫更蹲復蹲¶
猶恐皺却葵花紋¶
　　五言律¶
　　　剪綵　　　　　　　　　　(唐/)張九齡¶
姹女矜容色為花不讓春既爭芳意早誰待物華眞葉¶
<pb:KR4h0141_WYG_231-3a>¶
作參差發枝從點綴新自然無限態長在艶陽晨¶
　　七言律¶
　　　剪刀　　　　　　　　　　(唐/)徐　夤¶
寳持多用繡為囊雙目交加兩鬢霜金匣掠平花翡翠¶
緑窓裁破錦鴛鴦初栽連理枝猶短誤綰同心帶不長¶
欲製縕袍先把看質非䊵綺媿銛鋩¶
　　　監繡　　　　　　　　　　(元/)掲祐民¶
鳯閣龍庭慶自今羽鱗顔色組絲深羙人百巧天孫手¶
<pb:KR4h0141_WYG_231-3b>¶
才士一生紅女心願化神蠶抽甕繭用將繅藉入瑶林¶
讀書補報渾無力慚媿臨機惜寸隂¶
　　　剪刀　　　　　　　　　　(明/)瞿　佑¶
巧製工夫百鍊鋼持來閨閣共行藏雙環對展魚腸快¶
兩股齊開燕尾張針線有功慿制造綺羅無價任裁量¶
隨機鏤出新花樣長在佳人玉指傍¶
　　五言絶句¶
　　　春夜裁縫　　　　　　　　(唐/)薛維翰¶
<pb:KR4h0141_WYG_231-4a>¶
珠箔因風起飛蛾入最能不教人夜作方便殺明燈¶
　　　無題　　　　　　　　　　(明/)袁　凱¶
春衣裁剪罷密葉間穠花縫到鴛鴦處行行線脚斜¶
　　七言絶句¶
　　　寒閨思　　　　　　　　　(唐/)白居易¶
寒月沈沈洞房靜真珠簾外梧桐影秋霜欲下手先知¶
燈底裁縫剪刀冷¶
　　　題針限羮字韻　　　　　　(宋/)裘萬頃¶
<pb:KR4h0141_WYG_231-4b>¶
一寸堅鋼鐵琢成綺羅叢裏度平生有時稚子敲成釣¶
釣得魚兒便作羮¶
　　　春詞　　　　　　　　　　(元/)胡天游¶
緑窓紅燭製春衣宫様花紗要入時玉手怕裁雙鳯破¶
并刀欲下更遲遲¶
　　　理繡　　　　　　　　　　(元/)楊維楨¶
揀得金針出象筒鴛鴦雙刺扇羅中却嗔昨夜狸奴惡¶
抓亂金牀五色絨¶
<pb:KR4h0141_WYG_231-5a>¶
　　　　宫中詞　　　　　　　　　(元/)張　昱¶
　延華閣下日如年除是當番到御前尋出塗金香墜子¶
　安排衣線撚春綿¶
　　　　題月下裁衣圖　　　　　　(明/)陳　繼¶
　香幃風卷月團團睡起裁衣思萬端秋葉未紅金剪冷¶
　玉門關外不勝寒¶
　　　　宫詞　　　　　　　　　　(明/)俞允文¶
　一承恩澤入蓬萊别賜輕綃稱體裁剪得辟邪新繭子¶
<pb:KR4h0141_WYG_231-5b>¶
　並房宫女鬪看來¶
　¶
　¶
　¶
　¶
　¶
　¶
御定佩文齋詠物詩選巻二百三十一¶
