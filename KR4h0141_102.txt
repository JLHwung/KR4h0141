# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.456726
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二
<pb:KR4h0141_WYG_102-1a>¶
　欽定四庫全書¶
御定佩文齋詠物詩選巻一百二¶
　　潮類¶
　　　五言古¶
　　　　賦得觀潮　　　　　　　　(梁/)任　昉¶
　雲容雜浪起楚水漫吳流漸看遥樹没稍見碧天浮漁¶
　人迷舊浦海鳥失前洲不測滄溟曠輕鱗幸自游¶
　　　五言律¶
<pb:KR4h0141_WYG_102-1b>¶
　　　　淮潮　　　　　　　　　　(宋/)梅堯臣¶
　汐潮如有信時向舊痕生始覺囘波定還看曲渚平舞¶
　鷗隨上下寒日共浮傾後夜人無寐遥聽入浦聲¶
　　　五言排律¶
　　　　樟亭觀潮　　　　　　　　(唐/)宋　昱¶
　濤來勢轉雄獵獵架長風雷震雲霓裏山飛霜雪中激¶
　流髙失岸吹澇上侵空翕闢乾坤異盈虛日月同艅艎¶
　從陸起洲渚隔阡通跳沫噴巖翠翻波帶景紅怒湍初¶
<pb:KR4h0141_WYG_102-2a>¶
扺北却浪復歸東寂聽堪増勇晴看自發蒙伍生傳或¶
謬枚叟說難工來信應無巳申威亦匪窮衝騰如決勝¶
廻合似相攻委質任平視誰能涯始終¶
　　七言律¶
　　　觀潮　　　　　　　　　　(唐/)朱慶餘¶
木落霜飛天地清空江百里見潮生鮮飇横海魚龍氣¶
晴雪噴山雷鼔聲雲日半陰川漸滿客㠶皆過浪難平¶
髙樓曉望無窮意丹葉黄花遶郡城¶
<pb:KR4h0141_WYG_102-2b>¶
　　　泝潮　　　　　　　　　　(宋/)蘇　轍¶
匹練縈囘出海門黄泥先變碧波渾初來似欲傾滄海¶
正滿真能倒百源流枿飛騰竟何在扁舟睥睨久仍存¶
自慚不作山林計來往終隨萬物奔¶
　　　海潮圖　　　　　　　　　(宋/)樓　鑰¶
錢塘佳月照青霄壮觀仍看半夜潮每恨形容無健茟¶
誰知收拾在生綃蕩揺直恐三山没咫尺真成萬里遥¶
金闕岧嶤天尺五海王自合日來朝¶
<pb:KR4h0141_WYG_102-3a>¶
　　　次韻魯參政觀潮　　　　　(元/)柳　貫¶
怒濤卷雪過樟亭人立西風酒斾青日轂行天浮左界¶
地機激水出東溟倒排山嶽窮千變闔闢雲雷竦百靈¶
望海樓頭追勝賞坐中賔衆弁如星¶
　　　漁浦春潮　　　　　　　　(元/)錢惟善¶
江漲夜來髙幾尋輕濤拍岸失蹄涔遲明㠶發星灘逺¶
盡日舟横雨渡深杜若風囘頳鯉上桃花浪起白鷗沈¶
越人艇子來何處欵乃時聞空外音¶
<pb:KR4h0141_WYG_102-3b>¶
　　　錢塘觀潮　　　　　　　　(元/)仇　逺¶
一痕初見海門生頃刻長驅作怒聲萬馬突圍天鼔碎¶
六鼇翻背雪山傾逺朝魏闕心猶在直上嚴灘勢始平¶
寄語吳兒休踏浪天河㒺象正縱横¶
　　七言絶句¶
　　　潮　　　　　　　　　　　(唐/)白居易¶
早潮纔落晚潮來一月周流六十廻不獨光陰朝復暮¶
杭州老去被潮催¶
<pb:KR4h0141_WYG_102-4a>¶
　¶
　¶
　¶
　¶
　¶
　¶
　¶
　¶
<pb:KR4h0141_WYG_102-4b>¶
　¶
　¶
　¶
　¶
　¶
　¶
　¶
御定佩文齋詠物詩選巻一百二¶
