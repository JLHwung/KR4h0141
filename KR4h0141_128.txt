# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.019101
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR4h0141_WYG_128-1a>¶
　欽定四庫全書¶
御定佩文齋詠物詩選卷一百二十八¶
　　車類¶
　　　四言古¶
　　　　車左銘　　　　　　　　　(漢/)崔　駰¶
　虞夏作車取象機衡叶君子建左法天之陽正位授綏¶
　車不内顧塵不出軌鸞以節步彼言不疾彼指不躬淵¶
　覽于道永思厥中¶
<pb:KR4h0141_WYG_128-1b>¶
　　　　車右銘　　　　　　　　　　崔　駰¶
　擇御卜右採徳用良詢納耆老于我是匡惟賢是師惟¶
　道是式箴闕旅賁内顧自勅匪皇其度匪愆其則越戒¶
　敦儉禮以華國¶
　　　　小車銘　　　　　　　　　(漢/)李　尤¶
　員盖象天方輿則地輪法隂陽動不相離合之嗛嘘疏¶
　逹開通兩輜障邪尊卑是從輗軏之用信義所同¶
　　　　天軿車銘　　　　　　　　　李　尤¶
<pb:KR4h0141_WYG_128-2a>¶
奚氏本造後裔餙雍輪以代歩軿以蔽容輪軿幷合出¶
入周通追仁赴義惟禮是恭¶
　　七言古(附長短句/)¶
　　　車遥遥　　　　　　　　　(唐/)張　籍¶
征人遥遥出古城䨇輪齊動駟馬鳴山川無處不歸路¶
念君長作萬里行野田人稀秋草緑日暮放馬車中宿¶
驚麏遊兎在我旁獨唱鄉歌對僮僕君家大宅鳯城隅¶
年年道上隨行車願為玉鑾繫華軾終日有聲在君側¶
<pb:KR4h0141_WYG_128-2b>¶
門前舊宅久已抛無由復得君消息¶
　　　十九日出曹門見水牛拽車　(宋/)梅堯臣¶
只見吳牛事水田只見黄犁負車軏今牽大車同一羣¶
又與騾驢走長陌卬頭闊歩塵䝉䝉不似綏耕泥汨汨¶
一一夜眠頭向南越鳥心腸誰辨白¶
　　　車家行　　　　　　　　　(宋/)孔武仲¶
上坂車聲遲下坂車聲快遲如鳥語相喧啾快如谿沙¶
瀉鳴瀬一車人十捧擁行江南江北不計程青天白日¶
<pb:KR4h0141_WYG_128-3a>¶
有時住無人止得車輪聲晩來驟雨聲濯濯平曉郊原¶
盡溝壑方悟車家進退難不如田家四時樂¶
　　　車遥遥　　　　　　　　　(明/)李先芳¶
膏車何草草遥遥萬里道逺道莫致思倚輪望見之隻¶
輪不可行去客難為情駕車䇿馬輪已逺腸中車輪載¶
君返¶
　　　登車行　　　　　　　　　(明/)僧清濋¶
擎書使者來海涯躡暁廹趣登輪車髙岡碾斷赤石骨¶
<pb:KR4h0141_WYG_128-3b>¶
長空拂碎紅雲花大聲坎坎打天鼓小聲嗚嗚煎春茶¶
羲生馭日信可並阿香撒雨何足誇直入九重紫金殿¶
玉皇對坐傾流霞霓裳羽衣萬變態龍笙鳯管相喧嘩¶
從容握手問至道掀髯一笑吾還家¶
　　五言律¶
　　　詠車　　　　　　　　　　(唐/)李　嶠¶
天子馭金根蒲輪闢四門五神趨雪至䨇轂似雷奔丹¶
鳯棲金轄非熊載寳軒無階添虚左珠乘奉王言¶
<pb:KR4h0141_WYG_128-4a>¶
　　七言律¶
　　　和李秋谷平章小車　　　　(元/)虞　集¶
雪晴宫草隐晴沙相國朝天試帝車班馬畫移温室樹¶
鳴鑾晨度掖垣花褰帷每命賢俱載趣駕頻煩使至家¶
此日龍門誰執御擁經正履待金華¶
　　七言絶句¶
　　　小遊仙詩　　　　　　　　(唐/)曹　唐¶
酒釅春濃瓊草齊真公欲散醉如泥朱輪軋軋入雲去¶
<pb:KR4h0141_WYG_128-4b>¶
行到半天聞馬嘶¶
　　　畫車　　　　　　　　　　(宋/)蘇　軾¶
何人畫此隻輪車便是當年欹器圖上易下難湏審細¶
左提右挈免疎虞¶
　　　駝車行　　　　　　　　　(元/)劉秉忠¶
駝頂丁當響巨鈴萬車軋軋一齊鳴當年不離沙陀地¶
碾斷金原鼓笛聲¶
　　　予京居廿稔始作一車出入賦詩自志¶
<pb:KR4h0141_WYG_128-5a>¶
　　　　　　　　　　　　　　　　(元/)張　翥¶
　淺淺輕車稳便休何湏髙盖與華輈短轅不作王丞相¶
　下澤聊為馬少㳺¶
　　　　送翰林宋先生致仕歸金華　(明/)孫　蕡¶
　華髮朱顔六袠餘還鄉猶駕輭輪車龍江闗吏如相識¶
　應止青牛乞著書¶
　¶
　¶
<pb:KR4h0141_WYG_128-5b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百二十八¶
