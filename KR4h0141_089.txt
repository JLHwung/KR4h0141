# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.258514
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷八十九
<pb:KR4h0141_WYG_089-1a>¶
　欽定四庫全書¶
御定佩文齋詠物詩選卷八十九¶
　　河類¶
　　　四言古¶
　　　　河銘　　　　　　　　　　(漢/)李　尤¶
　洋洋河水赴宗于海經自中州龍圖所在昔周諸侯㑹¶
　於孟津魚入王舟乃往尅殷大漢承緒懐附遐鄰邦事¶
　來濟各貢厥珍¶
<pb:KR4h0141_WYG_089-1b>¶
　　　　河清頌　　　　　　　　　(宋/)張　暢¶
　渾渾洪河家國之濵襟帶晉衞領袖齊秦龍門誕溜積¶
　石傳津乘運能有經啓天人化流上帝時表初星飛書¶
　曝瑞龍圖照神協靈既偉通氣載榮¶
　　　五言古¶
　　　　奉和濟黄河應教　　　　(北齊/)蕭　慤¶
　大蕃連帝室驂駕奉皇猷未明驅羽騎凌晨方畫舟津¶
　城度維錦岸栁夾緹油鐘聲揚别島旗影照滄流早光¶
<pb:KR4h0141_WYG_089-2a>¶
生劍服朝風起節樓滔滔細波動裔裔輕舷浮回橈避¶
近磧放舳下前洲全疑上天漢不異謁蓬丘望知雲氣¶
合聴識水聲秋從君何等樂喜從神仙逰¶
　　　夜到洛口入黄河　　　　　(唐/)儲光羲¶
河洲多青草朝暮増客愁客愁惜朝暮枉渚暫停舟中¶
宵大川静解纜逐歸流浦溆既清曠㳂洄非阻脩登艫¶
望落月擊汰悲新秋倘遇乘槎客永言星漢逰¶
　　　同敬八盧五汎河間清河　　(唐/)髙　適¶
<pb:KR4h0141_WYG_089-2b>¶
清川在城下沿汎多所宜同濟愜數公翫物欣良時飄¶
飄波上興燕婉舟中詞昔渉乃平原今來忽漣漪東流¶
達滄海西流延滹沲雲樹共晦明井邑相逶迤稍隨歸¶
月帆若與沙鷗期漁父更留我前潭水未滋¶
　　　黄河　　　　　　　　　　(宋/)梅堯臣¶
積石導淵源沄沄瀉崑閬龍門自吞險鯨海終𣹢量怒¶
洑生萬渦驚流非一狀淺深殊可測激射無時壯常苦¶
事隄防何曽息波浪川氣迷逺山沙㾗落秋漲槎沫夜¶
<pb:KR4h0141_WYG_089-3a>¶
浮光舟人朝發唱洪望畫鷁連古戍蒼崖向浴鳥不知¶
清夕陽空在梁誰當大雪天走馬堅氷工¶
　　七言古¶
　　　河復　　　　　　　　　　(宋/)蘇　軾¶
君不見西漢元光元封間河決瓠子二十年鉅野東傾¶
淮泗滿楚人恣食黄河鱣萬里沙回封禪罷初遣越巫¶
沈白馬河工未許人力窮薪芻萬計随流下吾君仁聖¶
如帝堯百神受職河神驕帝遣風師下約束北流夜起¶
<pb:KR4h0141_WYG_089-3b>¶
澶州橋東風吹凍收微淥神功不用淇園竹楚人種麥¶
滿河淤仰看浮槎棲古木¶
　　五言律¶
　　　河流　　　　　　　　　　(唐/)徐　夤¶
洪流盤砥柱淮濟不同波莫訝清時少都緣曲處多逺¶
能通玉塞髙復接銀河大禹成門嶮為龍始得過¶
　　　清河　　　　　　　　　　(元/)貢　奎¶
谿碧石生處山青雲起時藕花紅映岸藤蔓翠牽籬落¶
<pb:KR4h0141_WYG_089-4a>¶
日漁家網微風酒市旗順流船漸急翻覺去心遅¶
　　　清河水漲答復中吉監縣水字詩¶
　　　　　　　　　　　　　　　(元/)張　翥¶
漭泱清河漲湍流滋浸淫滄溟渾灌注濁浪浩浮沈洲¶
渚津涯濶泥沙沮洳深沿淮澤鴻滿漂蕩渡江潯¶
　　　潞河晚泊　　　　　　　　(明/)屠　隆¶
迴浦落帆盡長堤帶郭斜暮煙平吐樹春雨薄沈沙白¶
艇蔵漁市黄茅覆酒家一瓢雲水外不復問年華¶
<pb:KR4h0141_WYG_089-4b>¶
　　　夏日逰通恵河　　　　　　(明/)徐　階¶
頗憶三江逺乘流意若何水深秋氣入竹密雨聲多熟¶
果當尊落驚禽拂棹過栁隂催繫纜敧枕聴漁歌¶
　　五言排律¶
　　　黄河　　　　　　　　　　(唐/)太　宗¶
何處發崑崙連乾復浸坤波渾經鴈塞聲振自龍門岸¶
裂新衝勢灘餘舊落㾗横溝通海上逺色盡山根勇逗¶
山峰折雄標四瀆尊灣中秋景樹闊外夕陽邨沫亂知¶
<pb:KR4h0141_WYG_089-5a>¶
魚呴槎來見鳥蹲飛沙當白日凝露接黄昏潤可資農¶
畆清能表帝恩雨吟堪極目風渡想驚魂顯瑞龜曽出¶
隂靈伯固存盤渦寒漸急淺瀨暑微温九曲終柔勝常¶
流可暗吞人間無博望誰復到窮源¶
　　　送襄陽盧判官奏開河事　　(唐/)錢　起¶
千里趨魏闕一言簡聖聰河流引闗外國用贍秦中有¶
詔許其䇿隨山興此功連雲積石阻計日安波通飛棹¶
轉年榖利人勝嵗豐言歸漢陽路拜首蓬萊宫紫殿賜¶
<pb:KR4h0141_WYG_089-5b>¶
衣出青門酣酌同晚陽過微雨秋水見新鴻坐惜去車¶
逺愁㸔離館空因思郢川守南楚滿清風¶
　　七言律¶
　　　自鞏雒舟行入黄河即事寄府縣僚友¶
　　　　　　　　　　　　　　　(唐/)韋應物¶
緑水蒼山路向東東南山豁大河通寒樹依微逺天外¶
夕陽明滅亂流中孤邨㡬嵗臨伊岸一鴈初晴下𦍤風¶
為報雒橋逰宦侣扁舟不繫與心同¶
<pb:KR4h0141_WYG_089-6a>¶
　　　黄河　　　　　　　　　　(唐/)羅　隠¶
莫把阿膠向此傾此中天意固難明解通銀漢應須曲¶
纔出崑崙便不清髙祖誓功衣帶小仙人占斗客槎輕¶
三千年後知誰在何必勞君報太平¶
　　　次韻陳子仁黄河　　　　　(元/)楊　載¶
禹功疏鑿過憂勤海内山川自此分元氣渾淪通地脈¶
孤光迢逓貫天文母金伏礫秋逾盛隂火蔵淵夜不焚¶
多少魚龍争變化總歸西北㑹風雲¶
<pb:KR4h0141_WYG_089-6b>¶
　　　登徐州城上黄樓北望河流作¶
　　　　　　　　　　　　　　　(元/)栁　貫¶
髙樓背水壓奔衝影動雲虹落水中土色從黄宜制勝¶
河聲觸險聴分洪却思沈璧千年日欲問乘槎八月風¶
汴泗交流平似席南行北播本同功¶
　　　到廣黄河　　　　　　　　(元/)蔡　珪¶
清漳節物似清江不復蓴鱸夢故鄉歴下果能留太白¶
鏡湖端是屬知章身隨客路常岑寂心與沙鷗共渺茫¶
<pb:KR4h0141_WYG_089-7a>¶
　尚困馬蹄三百里小舟聊與過滄浪¶
　¶
　¶
　¶
　¶
　¶
　¶
　¶
<pb:KR4h0141_WYG_089-7b>¶
　¶
　¶
　¶
　¶
　¶
　¶
　¶
御定佩文齋詠物詩選卷八十九¶
