# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.031559
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷七十四
<pb:KR4h0141_WYG_074-1a>¶
　欽定四庫全書¶
御定佩文齋詠物詩選巻七十四¶
　　峰類¶
　　　五言古¶
　　　　登太白峰　　　　　　　　(唐/)李　白¶
　西上太白峰夕陽窮登攀太白與我語為我開天闗願¶
　乘泠風去直出浮雲間舉手可近月前行若無山一别¶
　武功去何時復更還¶
<pb:KR4h0141_WYG_074-1b>¶
　　　　送溫處士歸黄山白鵞峰舊居　李　白¶
　黄山四千仞三十二蓮峰丹崖夾石柱菡萏金芙蓉伊¶
　昔昇絶頂下窺天目松仙人鍊玉處羽化留餘蹤亦閒¶
　溫伯雪獨往今相逢採秀辭五嶽攀巖厯萬重歸休白¶
　鵞嶺渴飲丹砂井鳳吹我時來雲車爾當整去去陵陽¶
　東行行芳桂叢廻谿十六度碧嶂盡晴空他日還相訪¶
　乗橋躡綵虹¶
　　　　紫閣峰　　　　　　　　　　李　白¶
<pb:KR4h0141_WYG_074-2a>¶
紫閣連終南青冥天倪色憑崖望咸陽宫闕羅北極萬¶
井驚畫出九衢如弦直渭水清銀河横天流不息¶
　　　夢登太白峰　　　　　　　(唐/)常　建¶
夢寐升九崖杳靄逢元君攜我太白峰寥寥辭垢氛結¶
宇在霄漢宴林閉氤氲檐楹覆餘翠巾舄生片雲時往¶
谿谷間孤亭晝仍曛松峰引天影石瀨清霞文恬目緩¶
舟趣霽心投鳥羣春風又揺櫂潭島花紛紛¶
　　　第三峰　　　　　　　　　　常　建¶
<pb:KR4h0141_WYG_074-2b>¶
西山第三頂茅宇依雙松杳杳欲至天雲梯昇幾重瑩¶
魄澄玉虚以求鸞鶴蹤逶迤非天人執節乗赤龍旁映¶
白日光縹緲輕霞容孤輝上煙霧餘影明心胸願與黄¶
麒麟欲飛而莫從因寂清萬象輕雲自中峰山暝學棲¶
鳥月來隨暗蛩尋空靜餘響嫋嫋雲谿鐘¶
　　　仙娥峰下作　　　　　　　(唐/)白居易¶
我為東南行始登商山道商山無數峰最愛仙娥好參¶
差樹若挿匼匝雲如抱渴望寒玉泉香聞紫芝草青巖¶
<pb:KR4h0141_WYG_074-3a>¶
屏削碧白石牀鋪縞向無如此物安足留四皓感彼私¶
自問歸山何不早可能塵土中還隨衆人老¶
　　　逰蘆峰分韻得盡字　　　　(宋/)朱　子¶
蘆山一何髙上上不可盡我行獨忘疲泉石有招引須¶
㬰一蒙密矯首眺無畛已謂極崢嶸仰視猶隠嶙新齋¶
小休憩餘力更勉黽東峰切霄漢首夏正凄緊杖䇿同¶
攀躋極目散幽窘萬里仰連環千重瞰孤隼因知平生¶
懷未與塵累泯歸途採薇蕨晩餉雜蔬筍笑謂同來人¶
<pb:KR4h0141_WYG_074-3b>¶
此願天所允獨往㑹淹留寒棲甘菌蠢山阿子慕予無¶
憂勒囘軫¶
　　　徑山五峰　　　　　　　　(宋/)應祖銘¶
　　　　堆蛛峰¶
天勢下凌霄坐使萬壑趨元氣結巒岫獻此大寶珠翊¶
殿䕶釋梵鼓鐘殷人區¶
　　　　大人峰¶
五髻生雲雨鎮踞何舂容具此大人相題為大人峰偉¶
<pb:KR4h0141_WYG_074-4a>¶
哉天地間萬象同擴充¶
　　　　鵬摶峰¶
峰勢來大鵬鼓此垂天翼培風本無待適兹造化力何¶
須問天池在在六月息¶
　　　　宴坐峰¶
松杉太古色不别春與冬道人此宴坐一念萬刼融不¶
特座燈王等了諸法空¶
　　　　朝陽峰¶
<pb:KR4h0141_WYG_074-4b>¶
二儀開幽漠日月臨下土萬物麗髙明此峰正當午堂¶
堂大聖人兩眼空寰宇¶
　　　熊耳峰　　　　　　　　　(元/)安　熙¶
窮探不憚逺行登最髙峰頓覺天宇近一洗羣山空竒¶
哉此絶境造化天無功神襟一以曠寫我浩蕩胸逺意¶
殊未極更思脱樊籠何當著神鞭駕此慵飛龍翩翩上¶
箕尾再見開鴻濛長嘯暮雲合輕衣振天風¶
　　　飛來峰　　　　　　　　　(明/)史　鑑¶
<pb:KR4h0141_WYG_074-5a>¶
久圖山澤逰苦為風雨欵驚雷破重隂及晨光已顯逶¶
迤入幽深厲揭渡清淺靈山傳飛來合澗互回轉蘿垂¶
手可捫松髙蓋惟偃陽厓丹霞凝隂洞蒼雪滿秀色如¶
何攬絶巘竟誰棧衆竅因風號羣芳遲春衍追念平生¶
歡厯厯如在眼匪無新相知已少舊逰伴老僧久見招¶
相攜集閒館解衣任盤礴覽物適蕭散形忘慮則消情¶
至心莫展寄言同懷人對酒歌勿緩¶
　　七言古¶
<pb:KR4h0141_WYG_074-5b>¶
　　　東峰歌　　　　　　　　　(唐/)溫庭筠¶
錦礫潺湲玉谿水曉來微雨藤花紫冉冉山雞紅尾長¶
一聲樵斧驚飛起松刺流空石差齒煙香風軟人參蕊¶
陽崖一夢伴雲根仙菌靈芝夢魂裏¶
　　五言律¶
　　　題西峰　　　　　　　　　(唐/)陳子昂¶
為愛西峰好吟頭盡日昂巖花紅作陣谿水綠成行終¶
古礙新月半山無夕陽寄言嘉遯客此處是仙鄉¶
<pb:KR4h0141_WYG_074-6a>¶
　　　中峰居喜見苗發　　　　　(唐/)祖　詠¶
自得中峰住深林亦閉闗經秋無客到入夜有僧還暗¶
澗泉聲小荒岡樹影閒髙窗下可望星月滿空山¶
　　　喜入蘭陵望紫閣峰呈宣上人¶
　　　　　　　　　　　　　　　(唐/)李　益¶
薙草開三徑巢林喜一枝地寛留種竹泉淺欲開池紫¶
閣當疎牖青松入短籬從今安僻陋蕭相是吾師¶
　　　夏日登靈隠寺後峰　　　　(唐/)方　干¶
<pb:KR4h0141_WYG_074-6b>¶
絶頂無煩暑登臨三伏中深蘿難透日喬木更含風山¶
疉雲霞際川傾世界東那知兹夕興不與古人同¶
　　　中峰　　　　　　　　　　(宋/)林　逋¶
中峰一徑分盤折上幽雲夕照前邨見秋濤隔嶺聞長¶
松含古翠仙藥動微薰自愛蘇門嘯懷賢事不羣¶
　　　次林擇之凉峰韻　　　　　(宋/)朱　子¶
解轡林間寺歸鴉晩欲盤望中嵐翠合愁外夕陽殘尊¶
酒何妨醉羈心且自寛無端滿窗月遥夜不勝寒¶
<pb:KR4h0141_WYG_074-7a>¶
　　　天柱峰　　　　　　　　　(元/)張　翥¶
一柱標南紀神功自斷鼇寒通岣嶁逺勢敵祝融髙異¶
鳥流清響神燈見白毫危巔可觀日夜湧海東濤¶
　　五言排律¶
　　　蓮花峰　　　　　　　　　(唐/)劉得仁¶
太華萬餘重岧嶤只此峰當秋倚寥泬入望似芙蓉翠¶
拔千尋直青危一朶穠氣分毛女秀靈有羽人蹤倒影¶
侵闗路香風激廟松塵埃終不及車馬自憧憧¶
<pb:KR4h0141_WYG_074-7b>¶
　　七言律¶
　　　萬安縣芙蓉峰　　　　　　(宋/)戴復古¶
凌空傑閣為誰開隔岸芙蓉不用栽今古相傳彩雲現¶
江山曾識大蘇來酒邊歌舞共一笑客裏登臨能幾囘¶
翠浪玉虹從此去明朝人在鬰孤臺¶
　　　秋日登玉峰　　　　　　　(宋/)徐　璣¶
玉琢孤峰壓富沙人行峰頂歩雲霞谿流緩去幾囘曲¶
樹色幽分無數家翠拂寒煙平似水紅飄霜葉逺如花¶
<pb:KR4h0141_WYG_074-8a>¶
明朝重向城中望對此孤峰興轉賖¶
　　　逰支硎南峰　　　　　　　(元/)鄭元祐¶
詞客幽尋勝洞庭神僧名跡在支硎馬騎仄徑猶存石¶
鶴放巔崖尚有亭巖底泉飛輕練白峰頭龕蝕古苔青¶
到來頓醒紅塵夢萬樹松濤沸紫冥¶
　　　逰南髙峰　　　　　　　　(明/)王世貞¶
從逰指㸃南髙勝躡屩攀蘿興不賖畫裏餘杭人賣酒¶
鏡中湖曲棹穿花千巖半出分秋雨一徑微明逗晩霞¶
<pb:KR4h0141_WYG_074-8b>¶
最是夜歸幽絶處疎林燈火傍漁家¶
　　五言絶句¶
　　　師子峰　　　　　　　　　(明/)髙　啓¶
風生百獸低欲吼空山夜疑是天目巖飛來此山下¶
　　　含暉峰　　　　　　　　　　髙　啓¶
演漾弄晴暉江山秋斂霏我吟康樂句日暮澹忘歸¶
　　七言絶句¶
　　　紫閣峰　　　　　　　　　(唐/)邵　靄¶
<pb:KR4h0141_WYG_074-9a>¶
壯國山河倚空碧㢠拔煙霞侵太白緑崖下視千萬尋¶
青天只據百餘尺¶
　　　統漢峰下　　　　　　　　(唐/)李　益¶
統漢峰西降户營黄河戰骨擁長城只今已勒燕然石¶
此地無人空月明¶
　　　題中峰　　　　　　　　　(唐/)費冠卿¶
中峰髙拄泬寥天上有茅菴與石泉晴景獵人曾望見¶
青藍色裏一僧禪¶
<pb:KR4h0141_WYG_074-9b>¶
　　　飛來峰　　　　　　　　　(唐/)方　干¶
邃巖喬木夏蔵寒牀下雲谿枕上看臺殿漸多山更重¶
却令飛去即應難¶
　　　石廩峰次敬夫韻　　　　　(宋/)朱　子¶
七十二峰都挿天一峰石廩舊名傳家家有廪髙如許¶
大好人間快活年¶
　　　次黄叔張宿凉峰韻　　　　　朱　子¶
菡萏含跗天外秀婆娑散影月中孤惜無畫手追前輩¶
<pb:KR4h0141_WYG_074-10a>¶
　寫得凉峰憩寂圖¶
　¶
　¶
　¶
　¶
　¶
　¶
　¶
<pb:KR4h0141_WYG_074-10b>¶
　¶
　¶
　¶
　¶
　¶
　¶
　¶
御定佩文齋詠物詩選巻七十四¶
