# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.410331
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR4h0141_WYG_147-1a>¶
　欽定四庫全書¶
御定佩文齋詠物詩選卷一百四十七¶
　　武備雜類¶
　　　五言古¶
　　　　詠鞞應詔　　　　　　　　(梁/)蕭　琛¶
　抑揚應雅舞擊節逗和音却馬既云在將帥止思心¶
　　　七言古¶
　　　　文皇御槍歌　　　　　　　(明/)王世貞¶
<pb:KR4h0141_WYG_147-1b>¶
　天欲大統歸文皇健兒挿羽起翼方隆準重瞳美髯秀¶
　如雲黒幟緑沈槍幟尾絨排七曜色槍尖鐵浴九秋霜¶
　母論此槍丈二尺尺刃能為萬人敵燿如掣電長繞身¶
　裊若修蛇四生翼銜枚直透深陣後立表時懸伏兵色¶
　白溝河潰呼吸中金陵鐵甕無堅墉保兒身手豈不健¶
　凡介豈敢追真龍紫茸甲彫赤驃死若論元勲此槍耳¶
　貫鏃中穿懸昧白捍刃痕多斷鱗紫星斗長依黼座邊¶
　虹霓不試太平年寜如漢祖斬蛇劒武庫風多遽上天¶
<pb:KR4h0141_WYG_147-2a>¶
　　五言律¶
　　　弩　　　　　　　　　　　(唐/)李　嶠¶
挺質本軒皇申威震逺方機張驚雉雊玉彩耀星芒髙¶
鳥行應盡清猿坐見傷蘇秦六百歩推此説韓王¶
　　　夕烽　　　　　　　　　　(唐/)杜　甫¶
夕烽來不近每日報平安塞上傳光小雲邊落㸃殘照¶
秦通警急過隴自艱難聞道蓬萊殿千門立馬看¶
　　五言絶句¶
<pb:KR4h0141_WYG_147-2b>¶
　　　矛　　　　　　　　　　　(明/)髙　啓¶
畫榦似蛇長誰論半段槍日斜親鬪罷髙宴卓沙塲¶
　　　胄　　　　　　　　　　　　髙　啓¶
黄金胄虎頭乍免走豪酋還有從容處綸巾按壘遊¶
　　　鎧　　　　　　　　　　　　髙　啓¶
絲串鏤文銀髙城日照鱗擐來曽攪陣一鏃不傷身¶
　　七言絶句¶
　　　狼煙　　　　　　　　　　(唐/)薛　逄¶
<pb:KR4h0141_WYG_147-3a>¶
　三道狼煙過磧來受降城上探旗開傳聲却報邊無事¶
　自是官軍入鈔回¶
　　　　聞號　　　　　　　　　　(唐/)鄭　畋¶
　陛兵偏近御林營夜靜仍傳禁號聲應笑執金雙闕下¶
　近南猶隔兩重城¶
　¶
　¶
　¶
<pb:KR4h0141_WYG_147-3b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百四十七¶
