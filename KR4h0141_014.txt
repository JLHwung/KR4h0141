# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:15.961266
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0141_WYG_014-1a>¶
　欽定四庫全書¶
御定佩文齋詠物詩選巻十四¶
　　雪類¶
　　　五言古¶
　　　　冬歌　　　　　　　　　　(晉/)樂　府¶
　寒雲浮天凝積雪氷川波連山結玉巖脩庭振瓊柯¶
　　　　詠白雪　　　　　　　　　(宋/)鮑　照¶
　白珪誠自白不如雪光姸工隨物動氣能逐勢方圓無¶
<pb:KR4h0141_WYG_014-1b>¶
　妨玉顔媚不奪素繒鮮投心障苦節隠迹避榮年蘭焚¶
　石既斷何用恃芳堅¶
　　　　學劉公幹體　　　　　　　　鮑　照¶
　北風吹朔雪千里度龍山集君瑶臺上飛舞兩楹前兹¶
　晨自為美當避豔陽天豔陽桃李節皎潔不成姸¶
　　　　白雪歌　　　　　　　　　(齊/)徐孝嗣¶
　風閨晩翻靄月殿夜凝明願君早流眄無令春草生¶
　　　　同劉諮議詠春雪　　　　　(梁/)簡文帝¶
<pb:KR4h0141_WYG_014-2a>¶
晩霰飛銀礫浮雲暗未開入池消不積因風墮復來思¶
媍流黄素温姬玉鏡臺看花言可折定自非春梅¶
　　　雪朝　　　　　　　　　　　簡文帝¶
同雲凝暮序嚴隂屯廣隰落梅飛四注翻霙舞三襲實¶
斷望如連恒分似相及巳觀池影亂復視簾旌濕¶
　　　詠雪(顛倒使韻/)　　　　　　　簡文帝¶
鹽飛亂蝶舞花落飄粉匳匳粉飄落花舞蝶亂飛鹽¶
　　　詠雪應令　　　　　　　　(梁/)沈　約¶
<pb:KR4h0141_WYG_014-2b>¶
思鳥聚寒蘆蒼雲軫暮色夜雪合且離曉風驚復息嬋¶
娟入綺窗徘徊騖情極弱桂不勝枝輕飛屢低翼玉山¶
聊可望瑶池豈難即¶
　　　詠餘雪　　　　　　　　　　沈　約¶
隂庭覆素芷南堦搴綠葹玉臺新落構青山巳半虧¶
　　　望雪　　　　　　　　　　(梁/)丘　遲¶
氛氲發紫漢雜沓被朱城倏忽銀臺構俄頃玉樹生綿¶
綿九軌合昭昭四區明¶
<pb:KR4h0141_WYG_014-3a>¶
　　　同謝朏花雪　　　　　　　(梁/)任　昉¶
土膏候年動積雪表晨暮㪚葩似浮玉飛英若總素東¶
序皆白珩西雝盡翔鷺山經陋密榮騷人貶瓊樹¶
　　　詠花雪　　　　　　　　　(梁/)庾肩吾¶
瑞雪墜堯年因風八綺錢飛花灑庭樹凝瑛結井泉寒¶
光晦八極同雲暗九天已飄黄竹路共慶白渠田¶
　　　和司馬博士詠雪　　　　　(梁/)何　遜¶
凝堦夜似月拂樹暁疑春蕭散忽如盡徘徊已復新暫¶
<pb:KR4h0141_WYG_014-3b>¶
蔽巻紈質復慚施粉人若逐微風起誰言非玉塵¶
　　　詠雪　　　　　　　　　　(梁/)裴子野¶
飄颻千里雪倏忽度龍沙從雲合且散因風巻復斜拂¶
草如連蝶落樹似飛花若贈離居者聊以代瑶華¶
　　　詠雪　　　　　　　　　　(陳/)徐　陵¶
瓊林元圃葉桂樹日南華豈若天庭瑞輕雪帶風斜三¶
農喜盈尺六出儛崇花明朝闕門外應見海神車¶
　　　詠雪應衡陽王教　　　　　(陳/)張正見¶
<pb:KR4h0141_WYG_014-4a>¶
九冬飄遠雪六出表豐年睢陽生玉樹雲夢起瓊田入¶
窗輕落粉拂柳駛飛綿欲動淮南賦亂下桂花前¶
　　　春近餘雪應詔　　　　　(北周/)庾　信¶
送寒開小苑迎春入上林絲條變柳色香氣動蘭心待¶
花思對酒畱雪擬彈琴陪遊愧竝作空見奉恩深¶
　　　玩雪　　　　　　　　　　(隋/)王　衡¶
寒庭浮暮雪疑從千里來皎潔隨處滿歴亂逐風回璧¶
臺如始構瓊樹似新栽不待陽春節誰持競落梅¶
<pb:KR4h0141_WYG_014-4b>¶
　　　喜雪　　　　　　　　　　(唐/)太　宗¶
碧昏朝合霧丹巻暝韜霞結葉繁雲色凝璚徧雪華光¶
樓皎若粉映幕集疑沙泛柳飛飛絮妆梅片片花照璧¶
臺圓月飄珠箔穿露瑤潔短長堦玉叢髙下樹映桐圭¶
累白縈峰蓮抱素斷續氣將沈徘徊嵗云莫懐珍媿隠¶
徳表瑞佇豐年蕊間飛禁苑舞處憶伊川儻詠幽蘭曲¶
同歡黄竹篇¶
　　　望雪　　　　　　　　　　　太　宗¶
<pb:KR4h0141_WYG_014-5a>¶
凍雲宵徧嶺素雪曉凝華入牖千重碎迎風一片斜不¶
妝空散粉無樹獨飄花縈空慚夕照破彩謝晨霞¶
　　　詠雪　　　　　　　　　　　太　宗¶
潔野凝晨曜装墀帶夕暉集條分樹玉拂浪影泉璣色¶
灑妝臺粉花飄綺席衣入扇縈離匣㸃素皎殘機¶
　　　苦雪　　　　　　　　　　(唐/)髙　適¶
濛濛灑平陸淅瀝至幽居且喜潤羣物焉能計斗儲故¶
人久不見鳥雀投吾廬¶
<pb:KR4h0141_WYG_014-5b>¶
　　　淮海對雪贈傅靄　　　　　(唐/)李　白¶
朔雪落吴天從風渡溟渤海樹成陽春江沙皓明月飄¶
颻四荒外想像千花發瑶草生階墀玉塵散庭闕興從¶
剡谿起思繞梁山發寄君郢中歌曲罷心斷絶¶
　　　雪中　　　　　　　　　　(唐/)韋應物¶
空堂歳已晏密室獨安眠壓篠夜偏積覆閣曉逾姸連¶
山暗古郡驚風散一川此時騎馬出忽省京華年¶
　　　滁城對雪　　　　　　　　　韋應物¶
<pb:KR4h0141_WYG_014-6a>¶
晨起滿闈雪憶朝閶闔時玉座分曙早金爐上煙遲飄¶
散雲臺下凌亂桂樹姿厠迹鵷鷺末蹈舞豐年期今朝¶
覆山郡寂寞復何為¶
　　　嘲雪　　　　　　　　　　(唐/)李　賀¶
昨日登蔥嶺今朝下蘭渚喜從千里來亂笑含春語龍¶
沙濕漢旗鳳扇迎秦素久别遼城鶴毛衣巳應故¶
　　　雪夜畱梁推官飲　　　　　(宋/)梅堯臣¶
晝雪落旋消夜雪寒易積燈清古屋深爐凍殘煙碧為¶
<pb:KR4h0141_WYG_014-6b>¶
沽一斗酒暫對千里客酒薄意不淺輕今須重昔重昔¶
是年華飄飄猶過隙一醉冐風歸平明馬無跡¶
　　　雪傚柳子厚　　　　　　　(宋/)晁冲之¶
月落雞聲寒曉色静茅屋開門驚不知夜雪壓脩竹槎¶
牙生新氷鱗甲刻谿谷皛皛洲渚明冽冽川源肅孤蹲¶
雀不動沉酣客猶宿呼童晨汲歸獨潄寒泉玉¶
　　　分韻賦雪得雨字　　　　　(金/)趙　渢¶
大雪初不知開門巳無路驚喜視歴日此瑞固有數池¶
<pb:KR4h0141_WYG_014-7a>¶
氷凍欲合林鴉噤仍聚已成玉壺瑩尚作寳花雨造物¶
洵多才中有無盡句大兒擬圭璧小兒比鹽絮後人例¶
蹈襲彌復入窘歩聚星號令嚴亦自警未悟誰將五色¶
筆繪此天地素好語覓未來更待偶然遇¶
　　　春日雪中　　　　　　　　(元/)袁　易¶
蕭齋聽寒雨出户霰已集飛霙㸃砌銷綠苔稍沾濕紛¶
紛漸塡委勢若包原隰冥觀隂陽妙欲張故先翕定知¶
陳荄下已有春風入¶
<pb:KR4h0141_WYG_014-7b>¶
　　　江天暮雪　　　　　　　　(元/)陳　孚¶
長空巻玉花汀洲白浩浩雁影不復見千崖暮如曉漁¶
翁寒欲歸不記巴陵道坐睡船自流雲深一蓑小¶
　　　雪　　　　　　　　　　　(明/)許　繼¶
山花寒不開庭雪曉還積江南十日春東風未相識蕭¶
條新栁姿清淺舊池色日晏啟柴扉迢迢遲來客¶
　　　月下望雪　　　　　　　　(明/)薛　蕙¶
朝看雲際雪夜坐月中樓宛似青天上俯觀銀漢流猶¶
<pb:KR4h0141_WYG_014-8a>¶
憐目未盡好為上簾鈎¶
　　　竹灣雪艇　　　　　　　　(明/)岳　岱¶
鷗飛江上雪雪覆江邊竹扁舟不可渡逺望迷川陸漁¶
父暮歸來蓑衣滿珠玉¶
　　六言古¶
　　　貌雪　　　　　　　　　　(梁/)蕭　統¶
既同摽梅蕚㪚復似大谷花霏密如公超所起皓如淵¶
客所揮無羡崑巖列素豈匹振鷺羣飛¶
<pb:KR4h0141_WYG_014-8b>¶
　　七言古¶
　　　奉和聖製瑞雪篇　　　　　(唐/)劉庭琦¶
紫宸飛雪曉徘徊層閣重門雪照開九衢皛耀浮埃盡¶
千品差池贄帛來何處田中非種玉誰家院裏不生梅¶
埋雲翳景無窮巳因風落地吹還起先過翡翠寳房中¶
轉入鴛鴦金殿裏美人含笑出聯翩艷逸相輕鬭容止¶
羅衣㸃著渾是花玉手搏來半成水奕奕紛紛何所如¶
頓憶楊園二月初羞同班女髙秋扇欲照君王乙夜書¶
<pb:KR4h0141_WYG_014-9a>¶
姑射山中符聖壽芙蓉闕下降神車願隨睿澤流無限¶
長報豐年貴有餘¶
　　　白雪歌送武判官歸京　　　(唐/)岑　參¶
北風巻地白草折邊城八月即飛雪忽如一夜春風來¶
千樹萬樹梨花開散入珠簾濕羅幕狐裘不煖錦衾薄¶
將軍角弓不得控都䕶鐵衣冷難著瀚海闌干百丈氷¶
愁雲慘澹萬里凝中軍置酒飲歸客胡琴琵琶與羗笛¶
紛紛暮雪下轅門風掣紅旗凍不翻輪臺東門送君去¶
<pb:KR4h0141_WYG_014-9b>¶
去時雪滿天山路山迴路轉不見君雪上空畱馬行處¶
　　　少室晴雪送王寧　　　　　(唐/)李　頎¶
少室衆峰幾峰别一峰晴見一峰雪隔城半山連青松¶
素色峨峨千萬重過景斜臨不可道白雲欲盡難為容¶
行人與我玩幽境北風切切吹衣冷惜别浮橋駐馬時¶
舉頭試望南山嶺¶
　　　聚星堂雪　　　　　　　　(宋/)蘇　軾¶
窗前暗響鳴枯葉龍公試手行初雪映空先集疑有無¶
<pb:KR4h0141_WYG_014-10a>¶
作態斜飛正愁絶衆賔起舞風竹亂老守先醉霜松折¶
分無翠袖㸃横斜祗有微燈照明滅歸來尚喜更漏永¶
晨起不待鈴索掣未嫌長夜作衣稜却怕初陽生眼纈¶
欲浮大白追餘賞幸有回飇驚落屑糢糊檜頂獨多時¶
歴亂瓦溝裁一瞥汝南先賢有故事醉翁詩話誰續説¶
當時號令須聽取白戰不許持寸鐵¶
　　　西山晴雪　　　　　　　　(元/)陳　孚¶
凍雀無聲庭檜響氷花灑檐大如掌平明起望巖壑間¶
<pb:KR4h0141_WYG_014-10b>¶
插天瑶瓊一千丈夕陽微漏光嵯峨倚闌更覺爽氣多¶
雲間落葉有徑否想見樵叟猶青蓑¶
　　　馬翰林寒江釣雪圖　　　　(元/)薩都拉¶
天寒日暮烏鴉啼江空野闊黄雲低邨南邨北人迹斷¶
山後山前玉樹迷歌樓酒香金帳暖豈知篷底魚羹飯¶
一絲天地柳花春萬里煙波蓮葉逺風流不數王子猷¶
清興不减山隂舟人間富貴草頭露桐江何處覓羊裘¶
還君此畫三歎息如此江湖歸未得洗魚煮飯捲孤篷¶
<pb:KR4h0141_WYG_014-11a>¶
江上雲山好顔色¶
　　　江天暮雪　　　　　　　　(明/)宣　宗¶
大江東去天連水薄暮蕭蕭朔風起須臾吹却凍雲同¶
六花亂撒滄波裏橋南橋北樹槎牙隔浦紛紛集晩鴉¶
馬嘶百折蟠雲路犬吠孤邨賣酒家俯仰山川同一色¶
眼前不辨浪花白茫茫七澤與三湘分明皓彩遥相射¶
漁翁獨釣寒江濱頃刻瓊瑶飛滿身得魚醉唱湖南曲¶
欵乃一聲天地春有時倚棹弄長笛洞庭景物清無敵¶
<pb:KR4h0141_WYG_014-11b>¶
中流迢遞望君山但見遥空聳銀壁¶
　　　春江對雪　　　　　　　　(明/)楊　基¶
春雲作寒飛鳥絶花雨紛紛暮成雪江山最好雪中看¶
况是東風二三月披蓑漁立柳邊航戴笠僧歸竹外荘¶
草暖尚迷雙鷺白樹寒先露一鶯黄我愁春雪看難久¶
重為江山更回首莫煮清貧學士茶且沽綠色人間酒¶
　　　長江雪霽圖　　　　　　　(明/)錢　宰¶
昔年壯遊下江漢霽雪千峰排兩岸今年看畫憶舊遊¶
<pb:KR4h0141_WYG_014-12a>¶
萬里江山入清玩岷峨岡脊來蜿蜒青城一峰髙插天¶
東馳衡山走千里匡廬五老下與石城北固遥相連氷¶
巒雪壑互起伏照見日華破初旭神光混茫元氣浮奮¶
如巨鼇簸坤軸爛如秋空雲浩如滄海濤又如瑶臺銀¶
闕天上頭皎皎白月空秋毫回光下照中流水風吹河¶
漢銀雲起中流空闊不勝寒一洗丹碧秋漫漫山川歴¶
歴真偉觀來往十年遊未半不如雲瀛樓上來倚闌一¶
日看徧江南山¶
<pb:KR4h0141_WYG_014-12b>¶
　　五言律¶
　　　野次喜雪　　　　　　　　(唐/)明　皇¶
拂曙闢行宫寒臯野望通繁雲低逺岫飛雪舞長空賦¶
象恒依物縈迴屢逐風為知勤恤意先此示年豐¶
　　　詠雪　　　　　　　　　　(唐/)駱賔王¶
龍雲玉葉上鶴雪瑞花新影亂銅烏吹光銷玉馬津含¶
輝明素篆隠迹表祥輪幽蘭不可儷徒自繞陽春¶
　　　詠雪應制　　　　　　　　(唐/)上官儀¶
<pb:KR4h0141_WYG_014-13a>¶
禁園凝朔氣瑞雪掩晨曦花明棲鳳閣珠散影娥池飄¶
素迎歌上翻光向舞移幸因千里映還繞萬年枝¶
　　　從禁苑幸臨渭亭遇雪應制　(唐/)李　嶠¶
同雲接野煙飛雪暗長天拂樹添梅色過樓助粉姸光¶
含班女扇韻入楚王絃六出迎仙藻千箱答瑞年¶
　　　雪　　　　　　　　　　　　李　嶠¶
瑞雪驚千里從風下九霄地疑明月夜山似白雲朝逐¶
舞花光動臨歌扇影飄大周天闕路今日海神朝¶
<pb:KR4h0141_WYG_014-13b>¶
　　　奉和洛陽玩雪應制　　　　(唐/)沈佺期¶
周王甲子旦漢后徳陽宫灑瑞天庭裏驚春御苑中氛¶
氲生浩氣䬃沓舞迴風宸藻光盈尺賡歌樂嵗豐¶
　　　陪幸臨渭亭遇雪應制　　　(唐/)李　乂¶
青陽御紫微白雪下彤闈浹壤流天霈綿區灑帝輝水¶
如銀度燭雲似玉披衣為得因風起還來就日飛¶
　　　遊禁苑幸臨渭亭遇雪應制　(唐/)李　適¶
長樂喜春歸披香愛雪飛花從銀閣度絮繞玉窗歸寫¶
<pb:KR4h0141_WYG_014-14a>¶
曜銜天藻呈祥拂御衣上林紛可望無處不光輝¶
　　　遊禁苑幸臨渭亭遇雪應制　(唐/)徐彦伯¶
玉律藏氷候彤階飛雪時日寒消不盡風定舞還遲瓊¶
樹畱宸矚璇花入睿詞懸知穆天子黄竹漫言詩¶
　　　奉和聖製野次喜雪應制　　(唐/)張　説¶
寒更玉漏催曉色幄前開泱漭雲隂積氤氲風雪迴山¶
如銀作瓮宫見璧成臺欲驗豐年象飄颻仙藻來¶
　　　扈從温泉奉和姚令公喜雪　(唐/)蘇　頲¶
<pb:KR4h0141_WYG_014-14b>¶
清道豐人望乗時漢主遊恩暉隨霰下慶澤與雲浮泉¶
煖驚銀磧花寒映玉樓鼎臣今有問河伯且應畱¶
　　　奉和聖製人日清暉閣宴羣臣遇雪應制¶
　　　　　　　　　　　　　　　　蘇　頲¶
樓觀空煙裏初年瑞雪過苑花齊玉樹池水作銀河七¶
日祥圖啓千春御賞多輕飛傳綵勝天上奉薫歌¶
　　　立春日晨起對雪　　　　　(唐/)張九齡¶
忽對林亭雪瑶華處處開今年迎氣始昨夜伴春回玉¶
<pb:KR4h0141_WYG_014-15a>¶
潤窗前竹花繁院裏梅東郊齋宿所應見五神來¶
　　　和姚令公從幸温湯喜雪　　　張九齡¶
萬乗飛黄馬千金狐白裘正逢銀霰積如向玉京遊瑞¶
色鋪馳道花文拂綵旒還聞吉甫頌不共郢歌儔¶
　　　和陳校書省中玩雪　　　　(唐/)包　融¶
芸閣朝來雪飄颻正滿空褰開明月下校理落花中色¶
向懐鉛白光因翰簡融能令草𤣥者迴思入流風¶
　　　冬晩對雪憶胡居士家　　　(唐/)王　維¶
<pb:KR4h0141_WYG_014-15b>¶
寒更傳曉箭青鏡覽衰顔隔牖風驚竹開門雪滿山灑¶
空深巷静積素廣庭閒借問袁安舎翛然尚閉闗¶
　　　竹下殘雪　　　　　　　　(唐/)丘　為¶
一㸃消未盡孤明在竹林晴光夜轉瑩寒氣曉仍深還¶
對讀書牖且闗乗興心已能依此地終不傍瑶琴¶
　　　和張丞相春朝喜雪　　　　(唐/)孟浩然¶
迎氣當春至承恩喜雪來潤從河漢下花偪艷陽開不¶
覩豐年瑞焉知燮理才散鹽如可擬願糝和羹梅¶
<pb:KR4h0141_WYG_014-16a>¶
　　　和張二自穰縣還途中遇雪　　孟浩然¶
風吹沙梅雪漸作柳園春宛轉隨香騎輕盈伴玉人歌¶
疑郢中客態比洛川神今日南歸楚雙飛似入秦¶
　　　舟中夜雪有懐盧十四侍御弟¶
　　　　　　　　　　　　　　　(唐/)杜　甫¶
朔風吹桂水大雪夜紛紛暗度南樓月寒深北渚雲燭¶
斜初近見舟重竟無聞不識山隂道聽雞更憶君¶
　　　省中對雪寄元判官拾遺昆季¶
<pb:KR4h0141_WYG_014-16b>¶
　　　　　　　　　　　　　　　(唐/)錢　起¶
萬㸃瑶臺雪飛來錦帳前瓊枝應比淨鶴髮敢爭先㪚¶
影成花月流光透竹煙今朝謝家興幾處郢歌傳¶
　　　劉方平西齋對雪　　　　　(唐/)皇甫冉¶
對酒閒齋晩開軒臘雪時花飄疑莭候色浄潤簾帷委¶
樹寒枝弱縈空去雁遲自然堪訪戴無復四愁詩¶
　　　和謝舎人雪夜寓直　　　　(唐/)皇甫曽¶
禁省夜沈沈春風雪滿林滄洲歸客夢青瑣近臣心揮¶
<pb:KR4h0141_WYG_014-17a>¶
翰宜鳴玉承恩在賜金建章寒漏起更助掖垣深¶
　　　旅舎對雪贈考功王員外　　(唐/)李　端¶
楊花驚滿路麪市忽狂風驟下揺蘭葉輕飛集竹叢欲¶
將瓊樹比不共玉人同獨望徽之棹青山在雪中¶
　　　峨眉山　　　　　　　　　(唐/)鄭　谷¶
萬仞白雲端經春雪未殘夏消江峽滿晴照蜀樓寒造¶
境知僧熟歸林認鶴難㑹須朝闕去祗有畫圖看¶
　　　小雪　　　　　　　　　　(唐/)李咸用¶
<pb:KR4h0141_WYG_014-17b>¶
散漫隂風裏天涯不可收壓松猶未得撲石暫能畱閣¶
静縈吟思途長拂旅愁崆峒山北靣早想玉成丘¶
　　　玩殘雪寄河南尹劉大夫　　(唐/)許　渾¶
艷陽無處避皎潔不成容素質添瑶水清光散玉峰眠¶
鷗猶戀草棲鶴未離松聞在金鑾望羣仙對九重¶
　　　對雪　　　　　　　　　　　許　渾¶
飛舞北風凉玉人歌玉堂簾帷増曙色珠翠發寒光柳¶
重絮微濕梅繁花未香兹晨賀豐嵗簫鼓宴梁王¶
<pb:KR4h0141_WYG_014-18a>¶
　　　蒙河南劉大夫見示與吏部張公喜雪酬倡輙¶
　　　　敢攀和　　　　　　　　　許　渾¶
風度龍山暗雲凝象闕隂瑞花瓊樹合仙草玉苗深欲¶
醉梁王酒先調楚客琴即應携手去將此助商霖¶
　　　和梅聖俞雪中同虚白上人見訪¶
　　　　　　　　　　　　　　　(宋/)林　逋¶
湖上玩佳雪相將惟道林早煙邨意逺春漲岸痕深地¶
僻過三徑人閒試五禽歸橈有餘興寧復比山隂¶
<pb:KR4h0141_WYG_014-18b>¶
　　　西湖舟中值雪　　　　　　　林　逋¶
浩蕩迷空濶霏霏接水濆舟移忽自却山近未全分凍¶
軫閒初泛温爐擁薄薫悠然詠招隠何許欵離羣¶
　　　十五日雪　　　　　　　　(宋/)梅堯臣¶
新雷奮蛇甲密雪鬬鵞毛正欲裁輕縠重令著敝袍沙¶
泉流復凍煙萼拆還韜只待鄰醅熟微聲聽酒槽¶
　　　和欲雪　　　　　　　　　　梅堯臣¶
雪欲漫天落雲初著地垂臂鷹過野健走馬上氷遲公¶
<pb:KR4h0141_WYG_014-19a>¶
子多論酒騷人自詠詩都無少年意只臥竹窗宜¶
　　　雪後　　　　　　　　　　(宋/)陳師道¶
閉閣春雲薄開門夜雪深江梅猶故意湖雁起歸心草¶
潤畱餘澤窗明度積隂殷勤報春信屋角有來禽¶
　　　雪　　　　　　　　　　　(金/)周　昻¶
小雪暮能繁同雲久更昏細燈寒出户攲樹老當軒竹¶
葉舊時釀梅花何處邨賦詩空入夜清絶與誰論¶
　　　雪　　　　　　　　　　　(金/)馮延登¶
<pb:KR4h0141_WYG_014-19b>¶
野屋寒無那庭空雪巳深山川非舊觀松栢見貞心凍¶
雀爭餘粒棲鴉㸃暮林携琴訪谿友清興憶山隂¶
　　　雪中呈許守　　　　　　　(金/)趙　慤¶
剪水作花開紛紛天上來聲清偏傍竹艷冷欲欺梅積¶
潤滋牟麥餘膏丐草萊窮檐休太息幾日是春回¶
　　　雪　　　　　　　　　　　(金/)王仲元¶
初稀時拂拂稍密自紛紛老樹曉迷月瘦峰寒貼雲色¶
從空際得聲向静中聞客枕清無夢哦詩徹夜分¶
<pb:KR4h0141_WYG_014-20a>¶
　　　雪谷早行　　　　　　　　(元/)虞　集¶
積雪擁柴門行人稍出邨谿頭或遇虎木末不聞猿接¶
棧迴山閣支橋就樹根驅車上重坂回首見朝暾¶
　　　藏雪寮　　　　　　　　　(元/)張　翥¶
雪山一片雪何日落中華皎潔無藏處虚空自作花石¶
厓穿乳竇海岸疊潮沙底用分荆越諸方總是家¶
　　　雪　　　　　　　　　　　(元/)郭　翼¶
漠漠年華晩霏霏夜色分江明非借月樹重或兼雲始¶
<pb:KR4h0141_WYG_014-20b>¶
訝花成陣翻愁鶴失羣梁園詞賦客飄泊獨懐君¶
　　　春雪　　　　　　　　　　(元/)舒　頔¶
片片沾芳草紛紛雜落花籬寒春雀陣檐凍午蜂衙¶
雲密深藏樹蹊渾不見沙小窗風力緊呼婢莫烹茶¶
　　　新雪　　　　　　　　　　(明/)石　珤¶
雪意已崇朝凌風葉旋飄著衣初㸃㸃入竹故蕭蕭翠¶
壁誰凝望青帘乆費招期君坐今夕燒燭看瓊瑶¶
　　　應制題雪景　　　　　　　(明/)于慎行¶
<pb:KR4h0141_WYG_014-21a>¶
輕綃寒色動不是月華開鳥道千巖逈江光一徑迴虚¶
無分玉樹彷彿想瑶臺未擬歌黄竹陽春徧九垓¶
　　五言排律¶
　　　喜雪　　　　　　　　　　(唐/)明　皇¶
日觀卜先征時巡順物情風行未備禮雲密遽飄霙委¶
樹寒花發縈空落絮輕朝如玉已㑹庭似月猶明既覩¶
膚先合還欣尺有盈登封何以報因此謝功成¶
　　　奉和聖製喜雪應制　　　　(唐/)張　説¶
<pb:KR4h0141_WYG_014-21b>¶
聖徳與天同封巒欲報功詔書期日下靈感應時通觸¶
石雲呈瑞含花雪告豐積如沙照月散似絮從風舞集¶
仙臺上歌流帝樂中遥知百神喜灑路待行宫¶
　　　禁闈翫雪寄薛左丞　　　　(唐/)錢　起¶
元雲低禁苑飛雪滿神洲虚白生臺榭寒光入冕旒粉¶
凝宫壁浄乳結洞門幽細繞迴風轉輕隨落羽浮怒濤¶
堆砌石新月孕簾鈎為報詩人道豐年誦聖猷¶
　　　禮部試早春殘雪　　　　　(唐/)姚　康¶
<pb:KR4h0141_WYG_014-22a>¶
微暖春濳至輕明雪尚殘銀鋪光漸濕珪破色仍寒無¶
柳花常在非秋露正漙素光浮轉薄皓質駐應難幸¶
得依隂處偏宜帶月看玉塵消欲盡窮巷起袁安¶
　　　望禁門松雪　　　　　　　(唐/)王　涯¶
宿雲開霽景佳氣此時濃瑞雪凝清禁祥煙羃小松依¶
稀鴛瓦出隠映鳳樓重金闕清光照瓊枝瑞色封葉鋪¶
全類玉柯偃乍疑龍詎比寒山上風霜老昔容¶
　　　殘雪　　　　　　　　　　(唐/)李商隠¶
<pb:KR4h0141_WYG_014-22b>¶
旭日開晴色寒空失素塵繞牆全剝粉傍井漸消銀刻¶
獸摧鹽虎為山倒玉人珠還猶照魏璧碎尚畱秦落景¶
驚侵晝餘光誤惜春檐氷滴鵞管屋瓦鏤魚鱗嶺霽嵐¶
光拆松暄翠粒新擁林愁拂盡著砌恐行頻焦寝欣無¶
患梁園去有因莫能知帝力空此荷平均¶
　　　　喜雪　　　　　　　　　　　李商隠¶
朔雪自龍沙呈祥勢可嘉有田皆種玉無樹不開花班扇¶
慵裁素曹衣詎比麻鵞歸逸少宅鶴滿令威家寂寞¶
<pb:KR4h0141_WYG_014-23a>¶
門扉掩依稀履迹斜人疑遊麪市馬似困鹽車洛水妃¶
虚妬姑山客漫誇聮辭雖許謝和曲本慙巴粉署闈全¶
隔霜臺路漸賖此時傾賀酒相望在京華¶
　　　望終南春雪　　　　　　　(唐/)李子卿¶
山勢抱西秦初年瑞雪頻色揺鶉野霽影落鳳城春輝¶
皛瓊峰逼晶明玉樹親尚寒由氣勁不夜為光新荆岫¶
全疑近崑丘宛合鄰餘輝儻可借迴照讀書人¶
　　　和吳學士對春雪獻韋令公次韻¶
<pb:KR4h0141_WYG_014-23b>¶
　　　　　　　　　　　　　　　(唐/)黄　滔¶
春雪下盈空翻疑臘未窮連天寧認月墮地屢兼風忽¶
誤邊沙上應平火嶺中林間妨走獸雲際落飛鴻梁苑¶
還吟客齊都省創宫掩扉皆墐北移律愧居東書幌飄¶
全濕茶鐺入旋融奔川半畱滯疊樹互玲瓏出户行瑶¶
砌開園見粉叢髙才興詠處真宰答殊功¶
　　　都堂試貢士日慶春雪　　　(唐/)李損之¶
春雪晝悠颺飄飛試士場綴毫疑起草沾字共成章匝¶
<pb:KR4h0141_WYG_014-24a>¶
地如鋪練凝階似截肪鵞毛縈樹合柳絮帶風狂投息¶
方殊慶豐年已報祥應知郢上曲髙唱出東堂¶
　　　小雪　　　　　　　　　　(唐/)僧無可¶
片片互玲瓏飛揚玉漏終乍微全滿地漸密更無風集¶
物圓方别連雲逺近同作膏凝瘠土呈瑞下深宫氣射¶
重衣透花窺小隙通飄秦増舊嶺發漢攪長空逈冐巢¶
松鶴孤鳴穴島蟲過三知臘盡盈尺賀年豐委積休聞竹¶
稀疎漸見鴻盖沙資澶漫灑海助冲融草木濳加潤¶
<pb:KR4h0141_WYG_014-24b>¶
山河更益雄因知天地力覆育有全功¶
　　　禁中雪　　　　　　　　　(明/)髙　啓¶
君王原尚儉臺殿忽瓊瑶環素凝宫沼飛花綴苑條坊¶
雞驚曙早仗馬喜寒驕金扇開時看丹墀掃後朝台司¶
呈賀表樂部奉仙謡須信陽光近都先别處消¶
　　七言律¶
　　　奉和喜雪應制　　　　　　(唐/)徐安貞¶
兩宫齋際近登臨雨雪紛紛天晝隂秪為輕寒遲瑞色¶
<pb:KR4h0141_WYG_014-25a>¶
頓教正月滿春林蓬萊北上旌門暗花萼南歸馬跡深¶
自有三農歌帝力還將萬庾答堯心¶
　　　長安喜雪　　　　　　　　(唐/)朱　灣¶
千門萬户雪花浮㸃㸃無聲落瓦溝全似玉塵消更積¶
半成氷片結還流光含曉色清天闕輕逐微風遶御樓¶
平地巳霑盈尺潤年豐須荷富民侯¶
　　　和王員外雪晴早朝　　　　(唐/)錢　起¶
紫微晴雪帶恩光繞仗偏隨鵷鷺行長信月留寧避曉¶
<pb:KR4h0141_WYG_014-25b>¶
宜春花滿不飛香獨看積素凝清禁巳覺輕寒讓太陽¶
題柱盛名兼絶唱風流誰繼漢田郎¶
　　　奉詶辛大夫喜湖南臘月連日降雪見示之作¶
　　　　　　　　　　　　　　(唐/)劉長卿¶
長沙耆舊拜旌麾喜見江潭積雪時柳絮三冬先北地¶
梅花一夜徧南枝初開窗閤寒光滿欲掩軍城暮色遲¶
閭里何人不相慶萬家同唱郢中詞¶
　　　春雪　　　　　　　　　　(唐/)李建勲¶
<pb:KR4h0141_WYG_014-26a>¶
南國春寒朔氣回霏霏還阻百花開全移暖律何方去¶
似誤新鶯昨日來平野旋消難蔽草逺林髙綴却遮梅¶
不知金勒誰家子只待晴明賞帝臺¶
　　　對雪　　　　　　　　　　(唐/)李商隠¶
寒氣先侵玉女扉清光旋透省郎闈梅花大庾嶺頭發¶
柳絮章臺街裏飛欲舞定隨曹植馬有情應濕謝荘衣¶
龍山萬里無多逺留待行人二月歸¶
　　　奉和僕射相公春澤稍&KR0317;聖君軫慮嘉雪忽降¶
<pb:KR4h0141_WYG_014-26b>¶
　　　　品彚昭蘇即事書成四韻　(唐/)杜　牧¶
飄來雞樹鳳池邊漸壓瓊枝凍碧漣銀闕雙高銀漢裏¶
玉山横列玉墀前昭陽殿下風迴急承露盤中月彩圓¶
上相抽毫歌帝徳一篇風雅美豐年¶
　　　敘雪寄喻鳬　　　　　　　(唐/)方　干¶
密片無聲急復遲紛紛猶勝落花時逡巡不覺藏沙渚¶
宛轉偏宜傍柳絲透室虚明非月照滿空回散是風吹¶
高人坐臥才方逸援筆應成六出詞¶
<pb:KR4h0141_WYG_014-27a>¶
　　　霽後望山中春雪　　　　　(宋/)王禹偁¶
誰種離離碎玉苗曉樓吟望興偏饒白雲作伴宜長在¶
紅日無情巳半消聚映早霞明野寺散隨春水過谿橋¶
世間安得王摩詰醉展霜縑把筆描¶
　　　和殷舎人蕭員外春雪　　　(宋/)徐　鉉¶
萬里春隂乍履端廣庭風起玉塵乾梅花嶺上連天白¶
蕙草堦前特地寒晴去便為經嵗别興來何惜徹宵看¶
此時鵷侣皆閒暇贈答詩成禁漏殘¶
<pb:KR4h0141_WYG_014-27b>¶
　　　壬子十一月二十九日時雪方洽¶
　　　　　　　　　　　　　　　(宋/)韓　琦¶
近臘猶慳六出繁忽驚盈尺及民寛萬方蒙澤人人賀¶
通夕無風陣陣乾危石盖深鹽虎陷老枝擎重玉龍寒¶
欲知靈鷲銀為界試陟髙樓一望看¶
　　　雪　　　　　　　　　　(宋/)林　逋¶
瓦溝如粉疊樓腰髙㑹誰能解酒貂清夾曉林初落索¶
冷和春雨轉飄蕭堪憐雀避來閒地最愛僧衝過短橋¶
<pb:KR4h0141_WYG_014-28a>¶
獨有閉闗清隠者一軒孤况寄顔瓢¶
　　　讀睂山集次韻雪詩　　　(宋/)王安石¶
若木昏昏末有鴉凍雷深閉阿香車摶雲忽㪚簁為屑¶
剪水如分綴作花擁箒尚憐南北巷持杯能喜兩三家¶
戲挼弄掬輸兒女羔袖龍鍾手獨义¶
　　　雪後書北臺壁　　　　　(宋/)蘇　軾¶
黄昏猶作雨纖纖夜静無風勢轉嚴但覺衾裯如潑水¶
不知庭院巳堆鹽五更曉色來書幌半夜寒聲落畫檐¶
<pb:KR4h0141_WYG_014-28b>¶
試掃北臺看馬耳未隨埋沒有雙尖¶
　　　其二¶
城頭初日始翻鴉陌上晴泥已沒車凍合玉樓寒起粟¶
光揺銀海眩生花遺蝗入地應千尺宿麥連雲有幾家¶
老病自嗟詩力退空吟氷柱憶劉义¶
　　　雪夜獨宿柏仙菴　　　　　　蘇　軾¶
晩雨纖纖變玉霙小菴髙臥有餘清夢驚忽有穿窗片¶
夜静惟聞瀉竹聲稍壓冬温聊得健未濡秋旱若為耕¶
<pb:KR4h0141_WYG_014-29a>¶
天公用意真難㑹又作春風爛熳晴¶
　　　次秀野詠雪韻　　　　　　(宋/)朱　子¶
一夜同雲匝四山曉來千里共漫漫不應琪樹猶含凍¶
翻笑楊花許耐寒乗興正須披鶴氅㵸甘差喜破龍團¶
無端酒思催吟筆却恐長鯨吸海乾¶
　　　十二月十日　　　　　　　(宋/)方　岳¶
酒醒開門雪滿山徑穿疎竹上危䦨谿山與我俱成畫¶
草樹惟梅大耐寒留伴夜深銀鑿落莫緣春近玉闌珊¶
<pb:KR4h0141_WYG_014-29b>¶
老枝擎重供詩嚼一洗相如渇腑肝¶
　　　立春前一日雪　　　　　　　方　岳¶
歴眼看看賸浹旬山河大地一時新不成過臘都無雪¶
只隔明朝便是春夜半有誰過剡曲年豐何處不堯民¶
草亭秪在梅花外知與人間隔幾塵¶
　　　雪晴呈玉堂諸公　　　　　(金/)蔡松年¶
雪晴松頂玉斕斑曉眼清於化鶴山欲立凍雲搜傑句¶
却思仙客退清班&KR0586;毺帳底沈香火薝蔔花中碧霧鬟¶
<pb:KR4h0141_WYG_014-30a>¶
喚取廣寒脩月手月波千丈捲春還¶
　　　雪　　　　　　　　　　　(金/)党懐英¶
寳花天雨曉紛紛佛界荘嚴盡白銀待臘風雲初接勢¶
犯寒糟麴若為神園中芳草誰能賦江上梅花獨自春¶
半臂騎驢得佳句橋邊誰喚灞陵人¶
　　　應制雪詩　　　　　　　　(金/)楊雲翼¶
隂雲破臘不曽晴瑞雪隨風落五更積玉未平鳷鵲瓦¶
飛花先滿鳳凰城潤深南畆千疇綠塵壓邊沙萬里清¶
<pb:KR4h0141_WYG_014-30b>¶
最好壽杯浮喜色明年洗眼看昇平¶
　　　雪中同周臣内翰賦　　　　(金/)王仲元¶
天上琪花散不收温温叶氣浹皇州横谿月淡梅宜臘¶
平野風閒麥有秋清興雅髙東武㑹孤吟誰似灞陵遊¶
西山玉立三千丈好句都輸趙倚樓¶
　　　春雪　　　　　　　　　　(金/)元徳明¶
幾日韶華雪更侵龍公試手本無心寒留整整斜斜態¶
暖入融融洩洩隂著柳直疑香絮重擁階何似落花深¶
<pb:KR4h0141_WYG_014-31a>¶
前頭桃李應無恙賸破相如賣賦金¶
　　　大雪出三橋寓樓　　　　　(元/)方　回¶
凍雀愁鳶噤不譁漫天浩瀚逐風斜映樓横過三千丈¶
接屋平鋪十萬家静夜有窗皆貯月寒空無樹不開花¶
詩成欲撚氷鬚斷聊舉深杯答嵗華¶
　　　春雪　　　　　　　　　　(元/)牟　巘¶
一冬只辦作嚴寒剪水飛花事竟難閉户不知春意動¶
撲窗忽覺雨聲乾頗聞萬臿正雲集何處一蓑如畫看¶
<pb:KR4h0141_WYG_014-31b>¶
但喜畦蘇得蘇醒從今小摘有餘懽¶
　　　湖樓玩雪　　　　　　　　(元/)白　珽¶
上湖十里捲簾中幻出瑶華第一宫山勢蹴天銀作浪¶
柳行横地玉為虹漁蓑鶴擎同為我爵舌羊羔不負公¶
明日鳳城朝退早一鞭曽約試吟驄¶
　　　僊華巖雪　　　　　　　　(元/)柳　貫¶
氷柱浮空曉色䝉海波揺動玉玲瓏九清内景游氛外¶
五岳真形太素中微月升壇初映鶴長雲連野不驚鴻¶
<pb:KR4h0141_WYG_014-32a>¶
仙姬宴坐瑶池上催捧蟠桃獻木公¶
　　　和余太守對雪見懐　　　　(元/)傅若金¶
江雪寒連驛樹遥鶴裘清坐聽蕭蕭中天月避光芒出¶
南國雲含瘴癘消因憶石田春種玉乍疑銀漢夕通橋¶
使君辛苦迎驄馬也念幽居客闃寥¶
　　　雪中早朝　　　　　　　　(元/)張　翥¶
北風吹雪浩漫漫曉出津橋立馬看春入上林花樹早¶
水連平地海波乾金城萬雉微茫濕月闕雙龍贔屓寒¶
<pb:KR4h0141_WYG_014-32b>¶
今日天顔知有喜紫宸朝下散千官¶
　　　壬申元日大雪二日立春晴景豁然春宴有作¶
　　　　　　　　　　　　　　　　張　翥¶
白雪青天映日紅樓臺髙下玉山中盤蔬曉送氷絲脆¶
釵杏春生蠟蔕融北斗龍杓迴後夜東皇鑾輅駕靈風¶
何如得接雲霄上一看煙花繞禁宫¶
　　　廣微天師祈雪有應詩以美之¶
　　　　　　　　　　　　　　　(元/)貢師泰¶
<pb:KR4h0141_WYG_014-33a>¶
九枝鐙照碧壇空龍虎旗髙滿殿風綠簡夜深朝玉陛¶
素幢春淺拂珠宫一天凍色星河合萬里氷華陸海同¶
明日内家應錫宴綵符争取綴釵蟲¶
　　　雪夜直宿玉堂　　　　　　(元/)黄清老¶
琪樹花生禁漏遲金莖月色近書闈白雲入水春無迹¶
銀漢横空夜有輝竹静似聞蒼玉佩松寒欲傍綠荷衣¶
乾坤清氣蓬萊表獨對天風拂素徽¶
　　　雪中　　　　　　　　　　(明/)高　啓¶
<pb:KR4h0141_WYG_014-33b>¶
舟絶寒江凍不潮縈沙拂柳影翛翛纔從漁浦磯邊積¶
旋向樵邨竹外飄撲馬憶從年少樂㸃袍曽逐侍臣朝¶
如今獨坐吟詩句茅屋茶煙冷未消¶
　　　西山霽雪　　　　　　　　(明/)金幼孜¶
海上雲收旭景新連峰積雪浄如銀晴光逈入千門曉¶
淑氣先回上谷春瑶樹生輝寒巳散瓊林銷凍暖偏匀¶
玉堂相對題詩好移席鈎簾把酒頻¶
　　　和曽學士元日遇雪　　　　(明/)錢　幹¶
<pb:KR4h0141_WYG_014-34a>¶
急雪飛花滿御隄朝元紫禁待班齊飄來玉佩行偏重¶
舞落金鋪望欲迷鐘動城鴉翻白羽仗回路馬盡霜蹄¶
高歌郢曲知難和未數陽春舊日題¶
　　　雪塵　　　　　　　　　　(明/)瞿　佑¶
朔風刮地捲寒埃非霰非霜旋作堆密灑漁蓑粘玉屑¶
亂隨馬足散銀杯曉粧都棄香匳粉夜坐頻挑鐵筯灰¶
世上熱官那識此東華爭踏軟紅回¶
　　　和西墅學士已亥元日雪　　(明/)羅肅¶
<pb:KR4h0141_WYG_014-34b>¶
長樂鐘殘五漏微蓬萊天近六花飛光含銀燭調元氣¶
色湛瓊筵促曙輝已放素華凝禁苑還飄落絮㸃朝衣¶
玉堂學士文章伯獻嵗詞高和者稀¶
　　　雪後早朝　　　　　　　　(明/)李東陽¶
六日長安雪滿城五更鐘鼓一時晴水精宫冷雲猶凍¶
鳷鵲樓髙月正明朝馬不嘶金勒静院燈無影玉堂清¶
秪應天上寒如許怪底人間夢不成¶
　　　祈雪齋居　　　　　　　　(明/)吳維嶽¶
<pb:KR4h0141_WYG_014-35a>¶
太乙壇開薦禮勤省垣梧竹絶塵氛靈光正想通三極¶
清漏微聞下五雲窗散爐熏看月淡簾垂竹影坐星分¶
無才未就豐年頌秪有齋心奉聖君¶
　　　雪和蘇長公原韻　　　　　(明/)朱之蕃¶
瀌瀌飛霰競穠纖酒力難禁氣轉嚴望入龍沙光奪月¶
囓來瀚海味非鹽疑施白㲲鋪原野喜露黄綿射屋檐¶
遥憶江南春信早草痕融凍茁新尖¶
　　　其二¶
<pb:KR4h0141_WYG_014-35b>¶
珠林數㸃露栖鴉竚待纖阿御玉車遲客谿頭迴釣艇¶
探春驢背見梅花翺翔白鳳雲中闕縹緲瑶臺海上家¶
大地河山成坦蕩漫勞臨路泣三义¶
　　　玉皇閣對雪懐黄丈淳父　　(明/)王穉登¶
雪後登樓興未賖仙人香案挂寒霞帝京初曉渾如玉¶
宫樹先春巳著花人意喜時消作水馬蹄行處踏為沙¶
黄公壚畔新醅綠遊子如何不憶家¶
　　五言絶句¶
<pb:KR4h0141_WYG_014-36a>¶
　　　春雪　　　　　　　　　　(唐/)東方虬¶
春雪滿空來觸處似花開不知園裏樹若箇是真梅¶
　　　終南望積雪　　　　　　　(唐/)祖　詠¶
終南隂嶺秀積雪浮雲端林表明霽色城中増暮寒¶
　　　春雪　　　　　　　　　　(唐/)劉方平¶
飛雪帶春風徘徊正繞空君看似花處偏在洛陽東¶
　　　逢雪宿芙蓉山主人　　　　(唐/)劉長卿¶
日暮蒼山逺天寒白屋貧柴門聞犬吠風雪夜歸人¶
<pb:KR4h0141_WYG_014-36b>¶
　　　雪行寄褒子　　　　　　　(唐/)韋應物¶
淅瀝覆寒騎飄颻暗川容行子郡城曉披雲看杉松¶
　　　詠春雪　　　　　　　　　　韋應物¶
徘徊輕雪意似惜艶陽時不悟風花冷翻令梅柳遲¶
　　　春雪　　　　　　　　　　(唐/)劉禹錫¶
三月雪連夜未應傷物華只緣春欲盡留著伴梨花¶
　　　江雪　　　　　　　　　　(唐/)柳宗元¶
千山鳥飛絶萬徑人蹤滅孤舟蓑笠翁獨釣寒江雪¶
<pb:KR4h0141_WYG_014-37a>¶
　　　夜雪　　　　　　　　　　(唐/)白居易¶
已訝衾枕冷復見窗户明夜深知雪重時聞折竹聲¶
　　　宫中樂　　　　　　　　　(唐/)令狐楚¶
雪霽長楊苑氷開太液池宫中行樂日天下盛明時¶
　　　雪　　　　　　　　　　　(唐/)陸　暢¶
怪得北風急前庭如月輝天人寧許巧剪水作花飛¶
　　　宋復古晴川晩雪　　　　　(宋/)文　同¶
霽雪變雲林寒光混煙水遥山定何處渺漭纔可指¶
<pb:KR4h0141_WYG_014-37b>¶
　　　雪窗　　　　　　　　　　(宋/)葛長庚¶
素壁青燈暗紅爐夜火深雪花窗外白一片嵗寒心¶
　　　人日出游湖上　　　　　　(宋/)楊萬里¶
城中雪一尺山中雪一丈地上都巳消却在松梢上¶
　　　雪花　　　　　　　　　　(金/)虞仲文¶
瓊英與玉蕊片片落前池問著花來處東君也不知¶
　　　殘雪　　　　　　　　　　(明/)楊　基¶
庭雪半消殘猶存舊臘寒春風如有意留待隔年看¶
<pb:KR4h0141_WYG_014-38a>¶
　　　白雪曲　　　　　　　　　(明/)何景明¶
梅花開雪中相看鬬竒絶常教雪似花莫遣花如雪¶
　　　子夜歌　　　　　　　　　(明/)胡汝嘉¶
月照庭上雪燦若玉玲瓏風吹雪如絮飛入錦屏中¶
　　　人日對雪　　　　　　　　(明/)柳應芳¶
人日逢晴勝不晴雪亦嘉當由催剪綵碎却幾梅花¶
　　七言絶句¶
　　　遊苑遇雪應制　　　　　　(唐/)李　嶠¶
<pb:KR4h0141_WYG_014-38b>¶
散漫祥雲逐聖迴飄颻瑞雪繞天來不能落後爭飛絮¶
故欲迎前綻早梅¶
　　　苑中遇雪應制　　　　　　(唐/)宋之問¶
紫禁仙輿詰旦來青旗遥倚望春臺不知庭霰今朝落¶
疑是林花昨夜開¶
　　　奉和春日玩雪應制　　　　　宋之問¶
北闕彤雲掩曙霞東風吹雪舞山家瓊章定少千人和¶
銀樹長芳六出花¶
<pb:KR4h0141_WYG_014-39a>¶
　　　人日玩雪應制　　　　　　(唐/)劉　憲¶
勝日登臨雲葉起芳風揺蕩雪花飛呈暉幸得承金鏡¶
颺彩還將奉玉衣¶
　　　苑中遇雪應制　　　　　　(唐/)李　乂¶
龍驂曉入望春宫正逢春雪舞東風花光併灑天文上¶
寒氣行消御酒中¶
　　　苑中遇雪應制　　　　　　(唐/)徐彦伯¶
千鐘聖酒御筵披六出祥英亂繞枝即此神仙對瓊圃¶
<pb:KR4h0141_WYG_014-39b>¶
何煩轍迹到瑶池¶
　　　苑中人日遇雪應制　　　　(唐/)趙彦昭¶
始見青雲干律吕俄逢瑞雪應陽春今日回看上林苑¶
梅花柳絮一時新¶
　　　雪夜下朝呈省中一絶　　　(唐/)韋應物¶
南望青山滿禁闈曉陪鵷鷺正差池共愛朝來何處雪¶
蓬萊宫裏拂松枝¶
　　　休暇日訪王侍御不遇　　　　韋應物¶
<pb:KR4h0141_WYG_014-40a>¶
九日驅馳一日閒尋君不遇又空還怪來詩思清人骨¶
門對寒流雪滿山¶
　　　春雪　　　　　　　　　　(唐/)韓　愈¶
新年都未有芳華二月初驚見草芽白雪却嫌春色晩¶
故穿庭樹作飛花¶
　　　酬王二十舎人雪中見寄　　　韓　愈¶
三日柴門擁不開堦平庭滿白皚皚今朝踏作瓊瑶迹¶
為有詩從鳳沼來¶
<pb:KR4h0141_WYG_014-40b>¶
　　　早發廬江途中遇雪寄李侍御¶
　　　　　　　　　　　　　　　(唐/)朱慶餘¶
蘆葦聲多雁滿陂濕雲連野見山稀遥知將吏相逢處¶
半是春城賀雪歸¶
　　　西歸　　　　　　　　　　(唐/)元　稹¶
寒花帶雪滿山腰著柳氷珠曳碧條天色漸明回一望¶
玉塵隨馬渡藍橋¶
　　　新雪　　　　　　　　　　(唐/)白居易¶
<pb:KR4h0141_WYG_014-41a>¶
不思朱雀街東鼓不憶青龍寺後鐘惟憶夜深新雪後¶
新昌臺上七株松¶
　　　宫詞　　　　　　　　　　(唐/)王　涯¶
五更初起覺風寒香炷燒來夜巳殘欲捲珠簾驚雪滿¶
自將紅燭上樓看¶
　　　霽雪　　　　　　　　　　(唐/)戎　昱¶
風捲寒雲暮雪晴江煙洗盡柳條輕檐前數片無人掃¶
又得書窗一夜明¶
<pb:KR4h0141_WYG_014-41b>¶
　　　早春雪中　　　　　　　　戎　昱¶
隂雲萬里晝漫漫愁坐闗心事幾般為報春風休下雪¶
柳條初放不禁寒¶
　　　和李十二舎人直日放朝對雪¶
　　　　　　　　　　　　　　　(唐/)姚　合¶
今朝街鼓何人聽朝客闗門對雪眠豈比直廬丹禁裏¶
九重天近色彌鮮¶
　　　淮南李相公席上賦春雪　　(唐/)章孝標¶
<pb:KR4h0141_WYG_014-42a>¶
六出花飛處處飄黏窗著砌上寒條朱門到曉難盈尺¶
盡是三軍喜氣消¶
　　　夢令狐學士　　　　　　(唐/)李商隠¶
山驛荒凉白竹扉殘燈向曉夢清輝右銀臺路雪三尺¶
鳳詔裁成當直歸¶
　　　寄鄰荘道侣　　　　　　(唐/)韓　偓¶
聞説經旬不啓闗藥窗誰伴醉開顔夜來雪壓邨前竹¶
賸見谿南幾尺山¶
<pb:KR4h0141_WYG_014-42b>¶
　　　雪中偶題　　　　　　　　(唐/)鄭　谷¶
亂飄僧舎茶煙濕密灑歌樓酒力微江上晩來堪畫處¶
漁人披得一簑歸¶
　　　蔚州宴上遇新雪　　　　　(唐/)雍　陶¶
葫蘆河畔逢秋雪疑是風飄白鶴毛坐客停杯看未足¶
將軍巳濕褐花袍¶
　　　對雪憶往嵗錢塘西湖訪林逋¶
　　　　　　　　　　　　　　　(宋/)梅堯臣¶
<pb:KR4h0141_WYG_014-43a>¶
昔乗野艇向湖上拍岸去尋高士初折竹壓籬曽礙過¶
却穿松下到茅廬¶
　　　和張屯田雪中朝拜天慶觀　(宋/)文　同¶
䔩䔩遥空墮碎瓊一街寒色曉風清題輿想入簫臺下¶
似駕飇輪向玉京¶
　　　其二¶
寳幢珠節共玲瓏九虎巖闗有路通遥望玉宸端象簡¶
宛然身在廣寒宫¶
<pb:KR4h0141_WYG_014-43b>¶
　　　春近　　　　　　　　　　(宋/)黄庭堅¶
亭臺經雨壓塵沙春近登臨意氣加更喜輕寒勒成雪¶
未春先放一城花¶
　　　雪意　　　　　　　　　　(宋/)朱　子¶
向晩浮雲四靣平北風號怒達天明寒窗一夜清無睡¶
擬聽杉篁葉上聲¶
　　　殘雪未消次擇之韻　　　　　朱　子¶
脚底悲風舞凍鴉此行真是躡蒼霞仰頭若木敷瓊蕊¶
<pb:KR4h0141_WYG_014-44a>¶
不是人間玉樹花¶
　　　雪中　　　　　　　　　　(宋/)葛長庚¶
曉來紅日尚羞明四外彤雲欲放晴一夜九天開玉闕¶
六花萬里散瓊英¶
　　　雪後晩晴四山皆青惟東山全白賦最愛東山¶
　　　　晴後雪絶句　　　　　　(宋/)揚萬里¶
只知逐勝忽忘寒小立春風夕照間最愛東山晴後雪¶
軟紅光裏湧銀山¶
<pb:KR4h0141_WYG_014-44b>¶
　　　郡圃殘雪　　　　　　　　　楊萬里¶
南風融雪北風凝晩日城頭巳可登莫道雪融便無迹¶
雪融成水水成氷¶
　　　雪　　　　　　　　　　　(金/)髙士談¶
䔩䔩天花落未休寒梅疎竹共風流江山一色三千里¶
酒力消時正倚樓¶
　　　雪　　　　　　　　　　　(金/)吕中孚¶
隨風拂拂玉花飄入夜寒窗更寂寥爐火巳殘燈未燼¶
<pb:KR4h0141_WYG_014-45a>¶
一簾疎竹白蕭蕭¶
　　　雪行　　　　　　　　　　(金/)元徳明¶
五更驢背滿靴霜殘雪離離草樹荒身在景中無句寫¶
却教人比孟襄陽¶
　　　清明大雪三日　　　　　　(元/)方　回¶
半月雕梁燕子歸怯寒著盡舊綿衣何人醉眼西湖路¶
錯認楊花作雪飛¶
　　　題江干初雪圖　　　　　　(元/)戴表元¶
<pb:KR4h0141_WYG_014-45b>¶
斷樹寒雲古岸隈漁翁初撥小船開看渠風雪忙如許¶
還有魚兒上釣來¶
　　　題江臯雪霽巻　　　　　　(元/)蒲道源¶
山川玉潔映朝暉人世鴻濛果是非只許詩家占清景¶
漁蓑偷載一船歸¶
　　　雪後偶成　　　　　　　　(元/)虞　集¶
曉來殘雪在陂陁逺似羊羣或似鵞憶踏春泥看柳色¶
駝裘貂㡌渡氷河¶
<pb:KR4h0141_WYG_014-46a>¶
　　　次韻雪　　　　　　　　　(元/)楊　載¶
砑光㡌子舞山花吹落曽城萬仞斜安得飇輪為我駕¶
一時飛到列仙家¶
　　　竹枝詞　　　　　　　　(元/)王士熈¶
山前馬陣爛如雲九夏如秋不是春昨夜元冥剪飛雪¶
雲州山裏盡堆銀¶
　　　雪霽晩歸偶成　　　　　　(元/)納　延¶
公子腰刀下直歸紅門晩出馬如飛東家積雪無人掃¶
<pb:KR4h0141_WYG_014-46b>¶
却恨春泥濺錦衣¶
　　　十一月十二日崇文閣下私試二十三日出和¶
　　　　張仲舉　　　　　　　　(元/)吳師道¶
官燭風簾徹夜明屋髙人醉易寒生不知卧聽蕭蕭雪¶
何似山窗灑竹聲¶
　　　灤都寓興　　　　　　　　(元/)馬　臻¶
昨夜分明夢到家庭前開徧石橊花龍門不放東風過¶
五月平灤雪滿沙¶
<pb:KR4h0141_WYG_014-47a>¶
　　　冬景　　　　　　　　　　(明/)宣　宗¶
池頭六出花飛徧池水無波凍欲平一望玻瓈三百頃¶
好山西北玉為屏¶
　　　送雪　　　　　　　　　(明/)朱有燉¶
天山一色凍雲垂罨畫樓臺綴玉時準備煖金香盒子¶
明朝送雪與相知¶
　　　長安春雪曲　　　　　　　(明/)王穉登¶
春風吹雪下桑乾添得城中一夜寒鳷鵲樓高消不盡¶
<pb:KR4h0141_WYG_014-47b>¶
長安街上馬頭看¶
　　　雜言　　　　　　　　　　　王穉登¶
凍雲寒樹曉模糊水上樓臺似畫圖紅袖誰家乗小艇¶
巻簾看雪過鴛湖¶
　　　飲秋澗隠居夜歸值雪有作　(明/)陳　鶴¶
獨行長路儼如僧水滴檐牙半是氷歸到空園人巳靜¶
雪花穿户打殘燈¶
　　　雪中訪嘉則於寳奎寺之樓店¶
<pb:KR4h0141_WYG_014-48a>¶
　　　　　　　　　　　　　　　　(明/)徐　渭¶
　山徑尋君重復重小樓百尺臥元龍安窗偏向梅花角¶
　去映江天雪數峰¶
　　　送僧過洞庭　　　　　　　(明/)僧大香¶
　江雲空寂塞鴻哀竹笠繩鞋歸去來七十二峰深雪裏¶
　炊煙何處辨樓臺¶
　¶
　¶
<pb:KR4h0141_WYG_014-48b>¶
　¶
　¶
　¶
　¶
　¶
　¶
　¶
御定佩文齋詠物詩選卷十四¶
