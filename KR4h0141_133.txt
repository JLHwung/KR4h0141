# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.126091
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百三十三
<pb:KR4h0141_WYG_133-1a>¶
　欽定四庫全書¶
御定佩文齋詠物詩選卷一百三十三¶
　　出塞類¶
　　　五言古¶
　　　　闗山月　　　　　　　　　(梁/)元　帝¶
　朝望清波道夜上白登臺月中含桂樹流影自徘徊寒¶
　沙逐風起春花犯雪開夜長無與晤衣单誰為裁¶
　　　　出塞　　　　　　　　　　(梁/)劉　峻¶
<pb:KR4h0141_WYG_133-1b>¶
　薊門秋氣清飛將出長城絶漠衝風急交河夜月明陷¶
　敵摐金鼔摧鋒揚斾旌去去無終極日暮動邊聲¶
　　　　入塞　　　　　　　　　　(隋/)何　妥¶
　桃林千里險候騎正紛紛問此將何事嫖姚封冠軍回¶
　旌引流電歸葢轉行雲待任蒼龍傑方當論次勲¶
　　　　出塞　　　　　　　　　　(隋/)虞世基¶
　上將三略逺元戎九命尊緬懷古人節思酬明主恩山¶
　西多勇氣塞北有遊魂楊枹上隴坂勒騎下平原誓將¶
<pb:KR4h0141_WYG_133-2a>¶
絶沙漠悠然去玉門輕齎不遑舍驚䇿騖戎軒凛凛邊¶
風急蕭蕭征馬煩雪暗天山道氷塞交河源霧烽黯無¶
色霜旗凍不翻耿介倚長劒日落風塵昏¶
　　　塞下曲　　　　　　　　　(唐/)王昌齡¶
蟬鳴桑樹間八月蕭闗道出塞復入塞處處黄蘆草從¶
來幽并客皆共塵沙老莫學游俠兒矜誇紫騮好¶
　　　後出塞　　　　　　　　　(唐/)杜　甫¶
男兒生世間及壯當封侯戰伐有功業焉能守舊丘召¶
<pb:KR4h0141_WYG_133-2b>¶
募赴薊門軍動不可畱千金買馬鞍百金裝刀頭閭里¶
送我行親戚擁道周斑白居上列酒酣進庶羞少年别¶
有贈含笑看呉鈎¶
　　　其二¶
朝進東門營暮上河陽橋落日照大旗馬鳴風蕭蕭平¶
沙列萬幕部伍各見招中天懸明月令嚴夜寂寥悲笳¶
數聲動壯士慘不驕借問大將誰恐是霍嫖姚¶
　　　塞下曲　　　　　　　　　(唐/)李　頎¶
<pb:KR4h0141_WYG_133-3a>¶
黃雲鴈門郡日暮風沙裏千騎黒貂裘皆稱羽林子金¶
笳吹朔雪鐵馬嘶雲水帳下飲蒲萄平生寸心是¶
　　七言古¶
　　　送渾將軍出塞　　　　　　(唐/)髙　適¶
將軍族貴兵且强漢家已是渾邪王子孫相承在朝野¶
至今部曲燕支下控弦盡周陰山兒登陣長騎大宛馬¶
銀鞍玉勒繡蝥弧毎逐嫖姚破骨都李廣從來先將士¶
衞青未肯學孫呉傳有沙塲千萬騎昨日邊庭羽書至¶
<pb:KR4h0141_WYG_133-3b>¶
城頭畫角三四聲匣裏寳刀晝夜鳴意氣能甘萬里去¶
辛勤動作一年行黃雲白草無前後朝建旌旄夕刁斗¶
塞下應多俠少年闗西不見春楊柳從軍借問所從誰¶
擊劒酣歌當此時逺别無輕繞朝䇿平戎早寄仲宣詩¶
　　　盧龍塞行送韋掌記　　　　(唐/)錢　起¶
雨雪紛紛黒山外行人共指盧龍塞萬里飛沙咽鼓鼙¶
三軍殺氣凝旌斾陳琳書記本翩翩料敵張兵奪酒泉¶
聖主好文兼好武封侯莫比漢皇年¶
<pb:KR4h0141_WYG_133-4a>¶
　　五言律¶
　　　出塞　　　　　　　　　　(唐/)楊　炯¶
塞外欲紛紜雌雄猶未分明堂占氣色華葢辨星文二¶
月河魁將三千太乙軍丈夫皆有志㑹見立功勲¶
　　　度闗山　　　　　　　　　(唐/)鄭　錫¶
象弭揷文犀魚腸瑩鸊鵜水聲分隴咽馬色度闗迷曉¶
幕寒沙慘危峰漢月低仍聞數騎將更欲出遼西¶
　　　塞下曲　　　　　　　　　(唐/)霍　總¶
<pb:KR4h0141_WYG_133-4b>¶
曽當一面戰頻出九重圍但見爭鋒處長須得勝歸雪¶
沾旗尾落風斷節毛稀豈要銘燕石平生重武威¶
　　　塞上曲　　　　　　　　　(元/)王　逢¶
將令傳中閫交驩浹兩軍地形龍虎踞陣伍鳥蛇分清¶
野輝燕日黃河瀉岱雲生靈如有賴綘灌不無文¶
　　　其二¶
鞗革帶鈎膺聯鑣獵楚陵白肥霜後兔青没海東鷹千¶
里榛蕪闢三年稆榖登中郎示閒暇呼酒出房烝¶
<pb:KR4h0141_WYG_133-5a>¶
　　五言排律¶
　　　和陸明府贈將軍重出塞　　(唐/)陳子昻¶
忽聞天上將闗塞重橫行始返樓蘭國還向朔方城黃¶
金裝戰馬白羽集神兵星月開天陣山川列地營晩風¶
吹畫角春色耀飛旌寧知班定逺猶是一書生¶
　　　塞外　　　　　　　　　　(唐/)鄭　愔¶
塞外蕭條望征人此路賒邊聲亂朔馬秋色引寒笳遥¶
障侵歸日長城帶晚霞斷蓬飛古戍連鴈聚寒沙海暗¶
<pb:KR4h0141_WYG_133-5b>¶
雲無葉山春雪作花丈夫期報主萬里獨辭家¶
　　　其二¶
荒壘三秋夕窮郊萬里平海陰凝獨樹日氣下連營戎¶
斾霜疑重邊裘夜更輕將軍猶轉戰都尉不成名折柳¶
悲春曲吹笳斷夜聲明年漢使返須築受降城¶
　　七言律¶
　　　出塞　　　　　　　　　　(明/)戚繼光¶
鬱䓤千里綠陰肥澗水縈紆一徑微魚為驚鈎聞鼓動¶
<pb:KR4h0141_WYG_133-6a>¶
鳥因避幟傍人飛江南塞北何相似并郡桑乾總未歸¶
惆悵十年成底事獨將羸馬立斜暉¶
　　五言絶句¶
　　　隴上行　　　　　　　　　(唐/)王　維¶
負羽到邊州鳴笳度隴頭雲黃知塞近草白見邊秋¶
　　　和張僕射塞下曲　　　　　(唐/)盧　綸¶
鷲翎金僕姑燕尾繡蝥弧獨立揚新令千營共一呼¶
　　　其二¶
<pb:KR4h0141_WYG_133-6b>¶
林暗草驚風將軍夜引弓平明尋白羽没在石稜中¶
　　　其三¶
野幕敞瓊筵羗兒賀勞旋醉和金甲舞雷鼔動山川¶
　　　其四¶
亭亭七葉貴蕩蕩一隅清他日題麟閣唯應獨不名¶
　　　塞下曲　　　　　　　　　(明/)謝　榛¶
飄蓬燕趙間行李風霜下蘆管送邊聲空林一駐馬¶
　　　其二¶
<pb:KR4h0141_WYG_133-7a>¶
塞上黄鬚兒飲馬黒山澗彎弧向朔雲莫射南飛雁¶
　　七言絶句¶
　　　出塞　　　　　　　　　　(唐/)王昌齡¶
驑馬新跨白玉鞍戰罷沙塲月色寒城頭鐵鼔聲猶振¶
匣裏金刀血未乾¶
　　　塞上曲　　　　　　　　　(唐/)王　烈¶
紅顔嵗嵗老金微沙磧年年卧鐵衣白草城中春不入¶
黄花戍上鴈長飛¶
<pb:KR4h0141_WYG_133-7b>¶
　　　其二¶
孤城夕對戍樓閒廻合青𠖇萬仞山明鏡不須生白髮¶
風沙自解老紅顔¶
　　　邊詞　　　　　　　　　　(唐/)張敬宗¶
五原春色舊來遲二月垂楊未挂絲即今河畔氷開日¶
正是長安花落時¶
　　　水鼓子第一曲　　　　　　(唐/)張子容¶
雕弓白羽獵初回薄夜牛羊復下來夢水河邊青草合¶
<pb:KR4h0141_WYG_133-8a>¶
黑山峰外陣雲開¶
　　　塞上曲　　　　　　　　　(金/)元好問¶
平沙細草散羊牛㡬簇征人在戍樓忽見隴頭新鴈過¶
一時回首望南州¶
　　　塞上曲　　　　　　　　　(元/)納　延¶
秋髙沙磧地椒稀貂㡌狐裘晩出圍射得白狼懸馬上¶
吹笳夜半月中歸¶
　　　其二¶
<pb:KR4h0141_WYG_133-8b>¶
馬乳新挏玉滿缾沙羊黃䑕割來腥踏歌盡醉營盤晩¶
鞭鼔聲中按海青¶
　　　塞上謡　　　　　　　　　(元/)張　昱¶
雖說灤京是帝鄉三時閒靜一時忙駕來滿眼吹花柳¶
駕起連天降雪霜¶
　　　塞下曲　　　　　　　　　(明/)謝　棒¶
青海城邊秋草稀黃沙磧裏夜雲飛將軍不寐聽刁斗¶
月上轅門探馬歸¶
<pb:KR4h0141_WYG_133-9a>¶
　　　　出塞行送郭建初歸戚都䕶幕中¶
　　　　　　　　　　　　　　　　(明/)黃克晦¶
　鏁甲揺華鐵㦸寒弢弓揷羽上雕鞍班超自有封侯骨¶
　世業寧論是史官¶
　　　　後出塞　　　　　　　　　(明/)陳　第¶
　萬里秋風海上生驅車今復戍檀城天寒夜度韋溝水¶
　馬尾凝氷碎有聲¶
　¶
<pb:KR4h0141_WYG_133-9b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百三十三¶
