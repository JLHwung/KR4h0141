# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.859105
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR4h0141_WYG_121-1a>¶
　欽定四庫全書¶
御定佩文齋詠物詩選卷一百二十一¶
　　荘類(附山房/)¶
　　　五言古¶
　　　　宿來公山房待丁大不至　　(唐/)孟浩然¶
　夕陽度西嶺羣壑倏巳暝松月生夜凉風泉滿清聽樵¶
　人歸欲盡煙鳥栖初定之子期宿來孤琴候蘿逕¶
　　　　逰南城韓氏荘　　　　　　(唐/)孟　郊¶
<pb:KR4h0141_WYG_121-1b>¶
　初疑瀟湘水鏁在朱門中時見水底月動揺池上風清¶
　氣潤竹木白光連虚空浪簇霄漢羽岸芳金碧叢何言¶
　數畝間環泛路不窮願逐神仙侶飄然汗漫通¶
　　　　宿王耕雲山荘期衍師不至就題竹上¶
　　　　　　　　　　　　　　　　(明/)張　適¶
　山館絶塵交惟容謝公屐洗酌松下泉題詩澗邊石吟¶
　僧期不來掩琴坐岑寂貌此林外影雨餘正凝碧¶
　　　五言律¶
<pb:KR4h0141_WYG_121-2a>¶
　　　春晚山荘率題　　　　　　(唐/)盧照鄰¶
田家無四鄰獨坐一園春鶯啼非選樹魚戲不驚綸山¶
水彈琴盡風花酌酒頻年華已可樂髙興復畱人¶
　　　藍田山荘　　　　　　　　(唐/)宋之問¶
宦逰非吏隐心事好幽偏考室先依地為農且用天輞¶
川朝伐木藍水暮澆田獨與秦山老相歡春酒前¶
　　　侍宴長寧公主東荘應制　　(唐/)李　嶠¶
別業臨青甸鳴鸞降紫霄長筵鵷鷺集仙管鳯凰調樹¶
<pb:KR4h0141_WYG_121-2b>¶
接南山近煙含北渚遥承恩咸巳醉戀賞未還鑣¶
　　　春日山荘　　　　　　　　(唐/)韋　述¶
初歲䦕韶月田家喜載陽晚晴揺水態遲景蕩山光浦¶
淨漁舟逺花飛樵路香自然成野趣都使俗情忘¶
　　　題李十四荘兼贈綦母校書　(唐/)孟浩然¶
聞君息隂地東郭柳林間左右瀍澗水門庭緱氏山抱¶
琴來取醉垂釣坐乗閒歸客莫相待尋源殊未還¶
　　　過故人荘　　　　　　　　　孟浩然¶
<pb:KR4h0141_WYG_121-3a>¶
故人具雞黍邀我至田家綠樹邨邊合青山郭外斜開¶
筵面場圃把酒話桑麻待到重陽日還來就菊花¶
　　　漢上題韋氏荘　　　　　　(唐/)岑　參¶
結茅聞楚客卜築漢江邊日落數歸鳥夜深聞叩舷水¶
痕侵岸柳山翠借厨煙調笑提筐婦春來蠶㡬眠¶
　　　夜宴左氏荘　　　　　　　(唐/)杜　甫¶
風林纎月落衣露浄琴張暗水流花徑春星帶草堂檢¶
書燒燭短看劒引杯長詩罷聞吴詠扁舟意不忘¶
<pb:KR4h0141_WYG_121-3b>¶
　　　王侍御南原荘　　　　　　(唐/)賈　島¶
買得足雲地新栽藥數窠峰頭盤一逕原下注雙河春¶
寺閒眠久晴臺獨上多南齋宿雨後仍許重來過¶
　　　題朱郎中白都荘　　　　　(宋/)王安石¶
瀟灑桐廬守滄江寄一㕓山光隔釣岸江氣雜炊煙藜¶
杖聽鳴櫓籃輿看種田清時須共理此興在他年¶
　　　趙氏南荘　　　　　　　　(元/)許　衡¶
曉起北窓凉清談戢羽觴入簾花氣重落地燕泥香夢¶
<pb:KR4h0141_WYG_121-4a>¶
裏青山小吟邊白日長秋風載書籍相對築茅堂¶
　　　宿因勝荘　　　　　　　　(元/)薩都拉¶
竹院亦幽雅參禪媿未能夢回僧枕雨花落佛龕燈風¶
響過牆竹窓揺挂樹藤裁詩題素壁聊爾記吾曽¶
　　　山荘即事　　　　　　　　(元/)葉　顒¶
䇿杖歩松關銜杯看逺山青鞵陪月去翠袖裏雲還芳¶
草斜陽外落花流水間山林多樂意無夢到塵寰¶
　　　山荘　　　　　　　　　　(元/)金　涓¶
<pb:KR4h0141_WYG_121-4b>¶
青邨谿盡處林密隐孤荘石老莓苔路門深薜茘牆人¶
行秋葉滑鶴立晚松凉治畝農歸後蓑衣挂夕陽¶
　　　過故人荘　　　　　　　　(明/)樊　阜¶
山邨行處好偶過故人荘秋竹煙籠色寒花露浥香一¶
雞鳴矮屋雙鷺浴橫塘畱飲忘歸去陶然入醉鄉¶
　　五言排律¶
　　　奉和幸韋嗣立山荘侍宴應制¶
　　　　　　　　　　　　　　　(唐/)宋之問¶
<pb:KR4h0141_WYG_121-5a>¶
樞掖調梅暇林園藝槿初入朝榮劍履退食偶琴書地¶
隐東巖室天廻北斗車旌門臨䆗窱輦道屬扶疎雲䍐¶
明丹壑霜笳徹紫虚水疑投石處谿似釣璜餘帝澤頒¶
巵酒人歡頌里閭一承黃竹詠長奉白茅居¶
　　　奉和幸韋嗣立山荘侍宴應制¶
　　　　　　　　　　　　　　　(唐/)李　嶠¶
南洛師臣契東巖王佐居幽情遺紱冕宸眷屬樵漁制¶
下峒山蹕恩廻㶚水輿松門駐旌葢薜幄引簪裾石磴¶
<pb:KR4h0141_WYG_121-5b>¶
平黃陸煙樓半紫虚雲霞仙路近琴酒俗塵疎喬木千¶
齡外懸泉百尺餘崖深經錬藥穴古舊藏書樹宿搏風¶
鳥池濳縱壑魚寧知天子貴尚憶武侯廬¶
　　　奉和幸韋嗣立山荘侍宴應制¶
　　　　　　　　　　　　　　　(唐/)趙彦昭¶
賢族惟題里儒門但署鄉何如表巖洞宸翰發輝光地¶
在兹山曲家鄰郃水陽六龍駐旌䍐四牡耀旂常北斗¶
臨台座東山入廟堂天髙羽翼近主聖股肱良野竹池¶
<pb:KR4h0141_WYG_121-6a>¶
亭氣邨花澗谷香縱然懷豹隠空媿躡鵷行¶
　　　奉和幸韋嗣立山荘侍宴應制¶
　　　　　　　　　　　　　　　(唐/)武平一¶
三光廻斗極萬騎肅鈎陳地若遊汾水畋疑歴渭濵圓¶
塘氷寫鏡遥樹露成春絃奏魚聽曲機忘鳥狎人築巖¶
思感夢磻石想垂綸落景揺紅壁層隂結翠筠素風紛¶
可尚元澤藹無垠薄暮清笳動天文煥紫宸¶
　　　奉和聖製幸玉真公主山荘因題石壁十韻之¶
<pb:KR4h0141_WYG_121-6b>¶
　　　　作應制　　　　　　　　(唐/)王　維¶
碧落風煙外瑶臺道路賒如何連帝苑別自有仙家此¶
地廻鑾駕緣谿轉翠華洞中開日月窓裏發雲霞庭養¶
冲天鶴谿流上漢槎種田生白玉泥竈化丹砂谷靜泉¶
逾響山深日易斜御羮和石髓香飯進胡麻大道今無¶
外長生詎有涯還瞻九霄上來往五雲車¶
　　七言律¶
　　　奉和初春幸太平公主南荘應制¶
<pb:KR4h0141_WYG_121-7a>¶
　　　　　　　　　　　　　　　(唐/)李　嶠¶
主家山第接雲開天子春逰動地來羽騎參差花外轉¶
霓旌揺曳日邊廻還将石澑調琴曲更取峰霞入酒杯¶
鸞輅巳辭烏鵲渚簫聲猶繞鳯凰臺¶
　　　奉和初春幸太平公主南荘應制¶
　　　　　　　　　　　　　　　(唐/)沈佺期¶
主家山第早春歸御輦春逰繞翠微買地鋪金曽作埒¶
尋河取石舊支機雲間樹色千重滿竹裏泉聲百道飛¶
<pb:KR4h0141_WYG_121-7b>¶
自有神仙鳴鳯曲併将歌舞報恩輝¶
　　　侍宴安樂公主山荘應制　　(唐/)李　適¶
平陽金牓鳯凰樓沁水銀河鸚鵡洲綵仗遥臨丹壑裏¶
仙輿暫幸綠亭幽前池錦石蓮花艶後嶺香爐桂蕊秋¶
貴主稱觴萬年夀還輕漢武濟汾逰¶
　　　奉和幸安樂公主山荘應制　(唐/)趙彦昭¶
六龍齊軫御朝曦雙鷁維舟下綠池飛觀仰看雲外聳¶
浮橋直見海中移靈泉巧鑿天孫渚孝筍能抽帝女枝¶
<pb:KR4h0141_WYG_121-8a>¶
幸願一生同草樹年年歳歳樂於斯¶
　　　奉和幸安樂公主山荘應制　(唐/)韋元旦¶
銀河南渚帝城隅帝輦平明出九衢刻鳯蟠螭凌桂邸¶
穿池疉石寫蓬壺瓊簫暫下鈞天樂綺綴常懸明月珠¶
仙牓承恩歌既醉方知朝野更歡娱¶
　　　奉和初春幸太平公主南荘應制¶
　　　　　　　　　　　　　　　(唐/)蘇　頲¶
主第山門起㶚川宸逰風景入初年鳳凰樓下交天仗¶
<pb:KR4h0141_WYG_121-8b>¶
烏鵲橋頭敞御筵往往花間逢綵石時時竹裏見紅泉¶
今朝扈蹕平陽館不羨乗槎雲漢邊¶
　　　侍宴安樂公主山荘應制　　　蘇　頲¶
駸駸羽騎歴城池帝女樓臺向晚披露灑旌旗雲外出¶
風廻巖岫雨中移當軒半落天河水遶逕全低月樹枝¶
簫鼓宸遊陪宴日和鳴雙鳳喜來儀¶
　　　奉和初春幸太平公主南荘應制¶
　　　　　　　　　　　　　　　(唐/)李　邕¶
<pb:KR4h0141_WYG_121-9a>¶
傳聞銀漢支機石復見金輿出紫微織女橋邊烏鵲起¶
仙人樓上鳯凰飛流風入座飄歌扇瀑水侵階濺舞衣¶
今日還同犯牛斗乗槎共泛海潮歸¶
　　　題平泉薛家雪堆荘　　　　(唐/)白居易¶
怪石千年應自結靈泉一帶是誰開蹙為宛轉青蛇項¶
噴作玲瓏白雪堆赤日暑天長看雨元隂臘月亦聞雷¶
所嗟地去都門逺不得肩輿每日來¶
　　　奉和思黯自題南荘見示兼呈夢得¶
<pb:KR4h0141_WYG_121-9b>¶
　　　　　　　　　　　　　　　　白居易¶
謝家別墅最新竒山展屏風花夾籬曉月漸沈橋脚底¶
晨光初照屋梁時臺頭有酒鶯呼客水靣無塵風洗池¶
除却吟詩兩閒客此中情状更誰知¶
　　　題馬太尉華山荘　　　　　(唐/)劉　滄¶
别開池館背山隂近得幽竒物外心竹色拂雲連嶽寺¶
泉聲帶雨出谿林一庭楊柳春光暖三徑松蘿晚翠深¶
自是功成閒劍履西齋長卧對瑶琴¶
<pb:KR4h0141_WYG_121-10a>¶
　　　題姑蘇凌處士荘　　　　　(唐/)韋　荘¶
一簇林亭返照間門當官道不曽關花深逺岸黄鶯鬧¶
雨急春塘白鷺閒載酒客尋吴苑寺倚樓僧看洞庭山¶
怪來話得仙中事新有人從物外還¶
　　　新買疉石谿荘招景仁　　　(宋/)司馬光¶
一谿清水珮聲寒兩岸莓苔錦繡班三徑誰來卜鄰舍¶
千峰我已作家山鹿裘藜杖偏宜老紫陌紅塵不稱閒¶
早挈琴書逺相就放朝爛醉白雲間¶
<pb:KR4h0141_WYG_121-10b>¶
　　　過徐氏荘居　　　　　　　(宋/)沈與求¶
只著髙冠不著纓掉頭防我問功名數椽茅屋有時漏¶
一墢野田無具耕酒地定能容勝踐墨畦終擬過平生¶
叩舷歸去蒹葭閙後夜相思看月明¶
　　　漁荘　　　　　　　　　　(元/)陳　基¶
何處林塘好卜鄰清江繞屋浄無塵定巢新燕渾如客¶
泛渚輕鷗不避人楊柳作花香勝雪鱸魚上釣白於銀¶
春風無限滄浪意欲向汀洲賦采蘋¶
<pb:KR4h0141_WYG_121-11a>¶
　　　夜宴范氏荘　　　　　　　(元/)楊維楨¶
南弁山間多翠微池塘處處涵清暉丹泉釀酒名千日¶
花樹成窠大十圍童子單衣碧鶴立美人兩袖彩鸞飛¶
臨分更作嬉春約賸載紅船白苧衣¶
　　　次韻沈陶菴題有竹荘　　　(明/)張　淵¶
愛汝石田茅屋好依然風物似斜川白蘋洲渚滄江外¶
紅樹園林夕照邊艇子打魚偏趂月山童洗藥每臨泉¶
老夫欲問東家住分取𤓰疇數畝煙¶
<pb:KR4h0141_WYG_121-11b>¶
　　　暮春初過山荘　　　　　　(明/)李先芳¶
山人本性愛山居弭節春逰過草廬短砌雨餘芳草合¶
小亭風定落花初拂塵下榻驚梁燕開篋抽書走壁魚¶
更闢巖扉頻灑掃能無長者命巾車¶
　　五言絶句¶
　　　春荘　　　　　　　　　　(唐/)王　勃¶
山中蘭葉徑城外李桃園直知人事静不覺鳥聲喧¶
　　　題張處士山荘　　　　　　(唐/)杜　牧¶
<pb:KR4h0141_WYG_121-12a>¶
好鳥疑敲磬風蟬認軋箏修篁與嘉樹偏倚半巖生¶
　　七言絶句¶
　　　奉和聖製幸韋嗣立山荘應制¶
　　　　　　　　　　　　　　　(唐/)李　嶠¶
萬騎千官擁帝車八龍三馬訪仙家鳯凰原上窺青壁¶
鸚鵡杯中弄紫霞¶
　　　奉和聖製幸韋嗣立山荘應制¶
　　　　　　　　　　　　　　　(唐/)李　乂¶
<pb:KR4h0141_WYG_121-12b>¶
曲榭廻廊繞澗幽飛泉噴水溢池流秪應感發明王夢¶
遂得邀迎聖主逰¶
　　　奉和聖製幸韋嗣立山荘應制¶
　　　　　　　　　　　　　　　(唐/)蘇　頲¶
樹色參差隐翠微泉流百尺向空飛傳聞此處投竿住¶
遂使兹辰扈蹕歸¶
　　　奉和聖製幸韋嗣立山荘應制¶
　　　　　　　　　　　　　　　(唐/)武平一¶
<pb:KR4h0141_WYG_121-13a>¶
鳴鑾奕奕下重樓羽葢逍遥向一丘漢日惟聞白衣寵¶
唐年更覩赤松遊¶
　　　和裴令公南荘一絶(裴云野人不識中書/令喚作陶家與謝家)¶
　　　　　　　　　　　　　　　(唐/)白居易¶
陶廬僻陋那堪比謝墅幽微不足攀何似嵩峰三十六¶
長隨申甫作家山¶
　　　題吉澗盧拾遺荘　　　　　(唐/)韋　荘¶
主人西遊去不歸滿谿春雨長春薇怪來馬上詩情好¶
<pb:KR4h0141_WYG_121-13b>¶
印破青山白鷺飛¶
　　　石壁寺山房即事　　　　　(宋/)沈與求¶
望斷南岡逺水通客檣來往酒旗風畫橋依約垂楊外¶
映帶殘霞一抹紅¶
　　　懐山荘子仁姪　　　　　　(宋/)楊萬里¶
危亭獨上忽徬徨欠箇山荘墮我傍却是向來相聚日¶
老懐未解憶山荘¶
　　　白荘道中　　　　　　　　(金/)党懐英¶
<pb:KR4h0141_WYG_121-14a>¶
　暖風遲日弄春晴渾似龍眠畫裏行沙路半隨堤尾曲¶
　㡬家桃李鵓鴣鳴¶
　　　　題雞鳴山房　　　　　　　(明/)蔡　羽¶
　山浮寒碧水浮花石壁蒼蒼竹樹斜愛爾玉京秋色好¶
　白雲頭上看人家¶
　¶
　¶
　¶
<pb:KR4h0141_WYG_121-14b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百二十一¶
