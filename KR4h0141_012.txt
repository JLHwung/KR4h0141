# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:15.931703
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0141_WYG_012-1a>¶
　欽定四庫全書¶
御定佩文齋詠物詩選巻十二¶
　　露類¶
　　　四言古¶
　　　　甘露頌　　　　　　　　(北齊/)邢　邵¶
　休徵屢動感極廻天流甘委素玉潤冰鮮密房下結珠¶
　琲上懸布濩林野灑散旌旃¶
　　　　芳林園甘露頌　　　　　(北齊/)梁神洊¶
<pb:KR4h0141_WYG_012-1b>¶
　福以德彰慶沿業皎矧兹嘉露因祥特表翻潤星夕流¶
　甘月曉竒越彫氛珍逾素鳥至道伊融大化期肇惟此¶
　大化實感天眷降液丹墀飛津綺殿九服依風八荒改¶
　面敢述朦詞式旌舞忭¶
　　　五言古¶
　　　　賦得露　　　　　　　　　(梁/)顧　煊¶
　飛空猶藴狀集物始呈華萎黄壓秋筍厭浥長春芽非¶
　惟溥蔓草頗亦變蒹葭仍增江海浪聊㸃木蘭花¶
<pb:KR4h0141_WYG_012-2a>¶
　　　驚早露　　　　　　　　　(梁/)劉　憺¶
九畹凝芳葉百草瑩新珠盈荷雖不潤拂竹竟難枯¶
　　　詠采甘露應詔　　　　　　(陳/)江　總¶
祥露曉氛氳上林朝晃朗千行珠樹出萬葉瓊枝長徐¶
輪動仙駕清晏留神賞丹水波濤泛黄山煙霧上風亭¶
翠斾開雲殿朱絃響徒知恩禮洽自慚名實爽¶
　　　應詔甘露寺　　　　　　(北齊/)邢　邵¶
膏露且漸洽凝液汭旍旂草木盡沾被玉散復珠霏誰¶
<pb:KR4h0141_WYG_012-2b>¶
謂穹昊逺道合若應機¶
　　　詠露　　　　　　　　　　(唐/)董思恭¶
夜色凝仙掌晨甘下帝庭不覺九秋至逺向三危零蘆¶
渚花初白葵園葉尚青晞陽一灑恵方願益滄溟¶
　　　尹相公京兆府中棠樹降甘露詩¶
　　　　　　　　　　　　　　　(唐/)岑　參¶
相國尹京兆政成人不欺甘露降府庭上天表無私非¶
無他人家豈少羣木枝被兹甘棠樹美掩召伯詩團團¶
<pb:KR4h0141_WYG_012-3a>¶
甜如蜜皛皛凝若脂千柯玉光碎萬顆珠葉垂崑崙何¶
時來慶雲相逐飛魏宮銅盤貯漢帝金掌持王澤布人¶
和精心動靈祗君臣日同德禎瑞方潛施何術令大臣¶
感通能及兹忽驚政化理暗與神物期却笑趙張輩徒¶
稱古今稀為君下天酒麴蘖將用時¶
　　五言律¶
　　　秋露　　　　　　　　　　(唐/)駱賔王¶
玉闗寒氣早金塘秋色歸泛掌光逾淨添荷滴尚微變¶
<pb:KR4h0141_WYG_012-3b>¶
霜凝曉液承月委圓輝别有呉臺上應濕楚臣衣¶
　　　露　　　　　　　　　　　(唐/)李　嶠¶
滴&KR0377;明花苑葳蕤泫竹叢玉垂丹棘上珠湛綠荷中夜¶
警千年鶴朝零七月風願凝仙掌内長奉未央宮¶
　　　白露　　　　　　　　　　唐杜　甫¶
白露團甘子清晨散馬蹄圃開連石樹船渡入江谿憑¶
几看魚樂廻鞭急鳥棲漸知秋實美幽徑恐多蹊¶
　　五言排律¶
<pb:KR4h0141_WYG_012-4a>¶
　　　賦得金莖露　　　　　　　(唐/)徐　敞¶
漢帝貴長生延年餌玉英銅盤滴珠露仙掌抗金莖拂¶
曙氛埃歛凌空沆瀣清岧嶤捧瑞氣巃嵸出宮城勢入¶
浮雲聳形標霽色明大君當御宇何必去蓬瀛¶
　　　賦得清露被臯蘭　　　　　(唐/)孫　顧¶
九臯蘭葉茂八月露華清稍與秋陰合還將曉色并向¶
空羅細影臨水泫微明的皪添幽興芊緜動逺情夕芳¶
人未采初降鶴先驚為感生成恵心同葵藿傾¶
<pb:KR4h0141_WYG_012-4b>¶
　　　賦得春草凝露　　　　　　(唐/)張友正¶
蒼蒼芳草色含露對青春巳頼陽和長仍慙潤澤頻日¶
臨殘未滴風度欲成津蕙葉垂偏重蘭叢洗轉新將行¶
愁裛徑欲采畏濡身獨愛池塘畔清華逺襲人¶
　　五言絶句¶
　　　詠露珠　　　　　　　　　(唐/)元　稹¶
秋荷一滴露清夜墜元天將來玉盤上不定始知圓¶
　　七言絶句¶
<pb:KR4h0141_WYG_012-5a>¶
　　　奉和三日祓褉渭濵應制　　(唐/)張　說¶
青郊上已艶陽年紫禁皇逰祓渭川幸得歡娯承湛露¶
心隨草樹樂春天¶
　　　甘泉歌　　　　　　　　　(唐/)王昌齡¶
乘輿執玉已登壇細草沾衣春殿寒昨夜雲生拜初月¶
萬年甘露水晶盤¶
　　　長安秋夜　　　　　　　　(唐/)李徳裕¶
内官傳詔問戎機載筆金鑾夜始歸萬户千門皆寂寂¶
<pb:KR4h0141_WYG_012-5b>¶
月中清露㸃朝衣¶
　　　秋思　　　　　　　　　　(唐/)王　涯¶
宮連太液見滄波暑氣微消秋氣多一夜輕風蘋末起¶
露珠翻盡滿池荷¶
　　　露　　　　　　　　　　　(唐/)袁　郊¶
湛湛騰空下碧霄地卑濕處更偏饒菅茅豐草皆沾潤¶
不道良田有旱苗¶
　　　野塘　　　　　　　　　　(唐/)韓　偓¶
<pb:KR4h0141_WYG_012-6a>¶
侵曉乘凉偶獨來不因魚躍見萍開巻荷忽被微風觸¶
瀉下清香露一杯¶
　　　中秋前偶成　　　　　　　(元/)虞　集¶
空林月落大如盤雞犬無聲曉氣寒童子擬謀朝一食¶
玉杯盛得露漙漙¶
　　　上京即事　　　　　　　　(元/)薩都剌¶
五更寒襲紫毛衫睡起東窗酒尚酣門外日髙晴不得¶
滿城濕露似江南¶
<pb:KR4h0141_WYG_012-6b>¶
　　　絶句　　　　　　　　　　(元/)呉景奎¶
蘆花方褥竹方牀葛帳含風薤簟凉半夜起來山月白¶
滿天清露灑衣裳¶
　　　江上曲　　　　　　　　　(明/)劉　基¶
月出前山青黛寒鴈聲遥下碧雲端草頭錯認驪珠吐¶
自是西風白露團¶
　　　小逰仙　　　　　　　　　(明/)王　澤¶
獨繞瑶壇歌洞章青天如水月華凉閒將一掬芙蓉露¶
<pb:KR4h0141_WYG_012-7a>¶
　乞與神龍作雨香¶
　¶
　¶
　¶
　¶
　¶
　¶
　¶
<pb:KR4h0141_WYG_012-7b>¶
　¶
　¶
　¶
　¶
　¶
　¶
　¶
御定佩文齋詠物詩選巻十二¶
