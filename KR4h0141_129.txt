# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.033549
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十九
<pb:KR4h0141_WYG_129-1a>¶
　欽定四庫全書¶
御定佩文齋詠物詩選卷一百二十九¶
　　簡閱類¶
　　　五言古¶
　　　　從武帝琅邪城講武應詔　　(齊/)王　融¶
　治兵聞魯策訓旅見周篇教民良不棄任智理恒全白¶
　日映丹羽頳霞文翠旃凌山炫組甲帶水被戈船凝葭¶
　鬱摧愴清管乍聯綿早逢文化洽復屬武功宣願陪玉¶
<pb:KR4h0141_WYG_129-1b>¶
　鑾右一舉掃燕然¶
　　　　從齊武帝琅邪城講武應諂　(梁/)沈　約¶
　九功播祧墠七德陳武懸展事昌國圖息兵由重戰皇¶
　情咨閱典出車迨辰選飾徒映寒隰翻綏臨廣甸颯沓¶
　佩吳戈參差腰夏箭風斾舒復巻雲霞清以轉輕舞信¶
　徘徊前歌且遥衍秋原嘶代馬朱光浮楚練虹壑寫飛¶
　文巖阿藻餘絢發震嶽靈從揚旌水華變憑髙訓武則¶
　中天起遐眷鳯葢捲洪河珠旗掃長汧方待翠華舉逺¶
<pb:KR4h0141_WYG_129-2a>¶
適瑶池宴¶
　　　九日登巴陵置酒望洞庭水軍¶
　　　　　　　　　　　　　　　(唐/)李　白¶
九日天氣清登髙無秋雲造化闢川嶽了然楚漢分長¶
風鼔横波合沓蹙龍文憶昔傳遊豫樓船壯横汾今兹¶
討鯨鯢旌斾何繽紛白羽落酒樽洞庭羅三軍黄花不¶
掇手戰鼓遥相聞劒舞轉頹陽當時日停曛酣歌激壯¶
士可以摧妖氛齷齪東籬下淵明不足羣¶
<pb:KR4h0141_WYG_129-2b>¶
　　五言律¶
　　　觀兵　　　　　　　　　　(唐/)杜　甫¶
北庭送壯士貔虎數尤多精鋭舊無敵邊隅今若何妖¶
氛擁白馬元帥待雕戈莫守鄴城下斬鯨遼海波¶
　　　陪柏中丞觀宴將士　　　　　杜　甫¶
極樂三軍士誰知百戰塲無私齊綺饌久坐宻金章醉¶
客霑鸚鵡佳人指鳯皇幾時來翠節特地引紅粧¶
　　　其二¶
<pb:KR4h0141_WYG_129-3a>¶
繡段裝檐額金花帖鼔腰一夫先舞劍百戲後歌鐎江¶
樹城孤逺雲臺使寂寥漢朝頻選將應拜霍嫖姚¶
　　七言律¶
　　　癸卯二月十一日官軍發吳門¶
　　　　　　　　　　　　　　　(元/)陳　基¶
去年移戍秋將半今嵗渡江春正分晉國偏禆歸宿將¶
漢庭旗鼓屬元勲戈船十萬盡犀弩鐵騎三千皆虎賁¶
却笑髙陽老狂客謾憑口舌下齊軍¶
<pb:KR4h0141_WYG_129-3b>¶
　　　二十二日狼山口觀兵　　　　陳　基¶
官軍野次狼山口鐵騎犀船盡虎貙杼軸萬家供餽餉¶
旌旗千里亘江湖膝行已伏諸侯將面縳行申兩觀誅¶
淮海父兄争鼓舞將軍恐是漢金吾¶
　　　汪伯子司馬閱武試　　　　(明/)王世貞¶
主恩司馬一登臺立表驂驔千騎來鏑似飛星争犯月¶
鼓如催雨不停雷横開銅柱南頭去坐奪金城右臂廻¶
此地若容狂李白也應偏識令公才¶
<pb:KR4h0141_WYG_129-4a>¶
　¶
　¶
　¶
　¶
　¶
　¶
　¶
　¶
<pb:KR4h0141_WYG_129-4b>¶
　¶
　¶
　¶
　¶
　¶
　¶
　¶
御定佩文齋詠物詩選巻一百二十九¶
