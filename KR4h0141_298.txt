# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:22.051124
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百九十八
<pb:KR4h0141_WYG_298-1a>¶
　欽定四庫全書¶
御定佩文齋詠物詩選巻二百九十八¶
　　李花類¶
　　　五言古¶
　　　　麥李　　　　　　　　　　(梁/)沈　約¶
　青玉冠西海碧石彌外區化為中園實其下成路衢在¶
　先良足貴因小邈難逾色潤房陵縹味奪寒水朱摘持¶
　欲以獻尚食且踟蹰¶
<pb:KR4h0141_WYG_298-1b>¶
　　　　詠李　　　　　　　　　　(陳/)江　總¶
　嘉樹春風早春風花落新但見成蹊處㡬得正冠人當¶
　知露井側復與夭桃鄰¶
　　　　賦得李　　　　　　　　　(唐/)太　宗¶
　玉衡流桂圃成蹊正可尋鶯啼密葉外蝶戲脆花心麗¶
　景光朝彩輕霞散夕隂暫顧奎章側逺眺靈山林¶
　　　　道州城北樓觀李花　　　　(唐/)呂　温¶
　夜疑關山月曉似沙場雪曾使西域來幽情坐超越将¶
<pb:KR4h0141_WYG_298-2a>¶
念浩無際欲言忘所說豈是花感人自憐抱孤節¶
　　七言古¶
　　　李花　　　　　　　　　　(唐/)韓　愈¶
當春天地争奢華洛陽園苑尤紛挐誰将平地萬堆雪¶
剪刻作此連天花日光赤色照未好眀月暫入都交加¶
夜領張徹投盧仝乗雲共至玉皇家長姬香御四羅列¶
縞裠練帨無等差静濯眀粧有所奉顧我未肯置齒牙¶
清寒瑩骨肝膽醒一生思慮無由邪¶
<pb:KR4h0141_WYG_298-2b>¶
　　五言律¶
　　　李　　　　　　　　　　　(唐/)李　嶠¶
潘岳閒居日王戎戲陌辰蝶遊芳徑馥鶯囀弱枝新葉¶
暗青房晚花明玉井春方知有靈榦特用表真人¶
　　　子直晉昌李花得分字　　　(唐/)李商隐¶
吴館何時熨秦臺㡬夜熏綃輕誰解卷香異自先聞月¶
裏誰無姊雲中亦有君樽前見飄蕩愁極客襟分¶
　　　李　　　　　　　　　　　(宋/)司馬光¶
<pb:KR4h0141_WYG_298-3a>¶
嘉李繁相倚園林澹泊春齊紈剪衣薄吴紵下機新色¶
與晴光亂香和露氣勻望中皆玉樹環堵不為貧¶
　　七言律¶
　　　李　　　　　　　　　　　(明/)楊　基¶
憶與盧仝共看來花光月色兩徘徊江邨逺處長相識¶
風雨寒時已早開霽雪玲瓏愁易濕春冰輕薄笑難裁¶
江城二月城西路誰惜柔香滿翠苔¶
　　　李　　　　　　　　　　　(明/)吴　寛¶
<pb:KR4h0141_WYG_298-3b>¶
蕭森何處為舁來曾帶荒園宿土培燥壤豈勞長甕灌¶
低枝不礙短籬開敢将艶色誇桃樹賸要清隂乞柳栽¶
賴有當時仙種語為薪莫漫比樗材¶
　　　李花　　　　　　　　　　(明/)王世貞¶
鄠曲千秋花事新一枝嬌婉出風塵歌穠處處停逰騎¶
報玖時時憶故人露井漫為桃悵恨煙江未損玉精神¶
青旗沽酒堪相趂為惜芳菲向晚春¶
　　五言絶句¶
<pb:KR4h0141_WYG_298-4a>¶
　　　探得李　　　　　　　　　(唐/)太　宗¶
盤根直盈渚交榦横倚天舒華光四海巻葉䕃三川¶
　　七言絶句¶
　　　嘉慶李　　　　　　　　　(唐/)白居易¶
東都綠李萬州栽君手封題我手開把得欲嘗先悵望¶
與渠同别故鄉來¶
　　　李徑　　　　　　　　　　(唐/)陸希聲¶
一徑濃芳萬蘂攢風吹雨打未摧殘憐君盡向髙枝發¶
<pb:KR4h0141_WYG_298-4b>¶
應為行人要整冠¶
　　　讀退之李花詩　　　　　　(宋/)楊萬里¶
近紅暮看失臙脂逺白宵明雪色竒花不見桃惟見李¶
一生不曉退之詩¶
　　　李　　　　　　　　　　　　楊萬里¶
李花宜逺更宜繁惟逺惟繁始足看莫學江梅作疎影¶
家風各自一般般¶
　　　昌平道中　　　　　　　　(明/)袁宏道¶
<pb:KR4h0141_WYG_298-5a>¶
　菴前乞得老僧茶一派垂楊十里沙烏籠白籃憑揀取¶
　麝香李子枕頭瓜¶
　¶
　¶
　¶
　¶
　¶
　¶
<pb:KR4h0141_WYG_298-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百九十八¶
