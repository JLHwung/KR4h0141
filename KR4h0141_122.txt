# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.883809
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4h0141_WYG_122-1a>¶
　欽定四庫全書¶
御定佩文齋詠物詩選巻一百二十二¶
　　園林類¶
　　　五言古¶
　　　　夜遊北園　　　　　　　　(梁/)簡文帝¶
　星芒侵嶺樹月暈隐城樓暗花舒不覺明波動見流¶
　　　　遊韋黄門園　　　　　　　　簡文帝¶
　息車冠葢里停轡仲長園檐疎遠興積賔至羽觴繁¶
<pb:KR4h0141_WYG_122-1b>¶
　　　　從皇太子出𤣥圃應令　　　(梁/)庾肩吾¶
　春光起麗譙屣歩陟山椒閣影臨飛葢鸎鳴入洞簫水¶
　還登故渚樹長䕃前橋綠荷生綺葉丹藤上細苖顧循¶
　慚振藻何用擬瓊瑶¶
　　　　奉和初秋西園應敎　　　(北齊/)蕭　慤¶
　池亭三伏後林館九秋前清泠間泉石散漫雜風煙蕖¶
　開千葉影橊艶百枝然約嶺停飛斾凌波動畫船¶
　　　　南園　　　　　　　　　　(唐/)元　稹¶
<pb:KR4h0141_WYG_122-2a>¶
清露夏天曉名園野氣通水禽遥泛雪池蓮迥披紅幽¶
林詎知暑環舟似不窮頓灑塵喧意長嘯滿襟風¶
　　　郡中西園　　　　　　　　(唐/)白居易¶
閒園多芳草春夏香靡靡深樹足佳禽旦暮鳴不已院¶
門閉松竹庭逕穿蘭芷愛彼池上橋獨來聊徙倚魚依¶
藻長樂鷗見人暫起有時舟隨風盡日蓮照水誰知郡¶
府内景物閒如此始悟諠静緣何嘗係逺邇¶
　　　和裴侍中南園静興見示　　　白居易¶
<pb:KR4h0141_WYG_122-2b>¶
池館清且幽髙懐亦如此有時簾動風盡日橋照水静¶
将鶴為伴閒與雲相似何必學畱侯﨑嶇覓松子¶
　　　次韻答斌老獨遊東園　　　(宋/)黄庭堅¶
主人心安樂花竹有和氣時從物外賞自益酒中味斸¶
枯蟻改穴掃籜筍迸地萬籟寂中生乃見風雨至¶
　　　曉出西園由谷中歸　　　　(元/)甘　復¶
被褐渉西園煩襟散清曉微風動髙樹零露下芳沼始¶
行幽谷中忽出青林杪流水漂餘花修筠度啼鳥身緣¶
<pb:KR4h0141_WYG_122-3a>¶
翠石回思逐白雲杳負杖孤賞懷春闌綠隂悄¶
　　七言古¶
　　　邵郎中姑蘇園亭　　　　　(宋/)梅堯臣¶
吟愛樂天池上篇買池十畝皆種蓮薄城萬竿竹嬋娟¶
藤纜繫橋青板船折腰大菱不值錢鵁鶄鸂&KR0515;沙際眠¶
水從太湖根底穿月出洞庭山上圓公歸與客相留連¶
秋風鶴唳春杜鵑斑鱸斫鱠紅縷鮮紫豉煮蓴香味全¶
我思白傅在三川吳船雖有吳饌偏當時九老各華顛¶
<pb:KR4h0141_WYG_122-3b>¶
裴令來過吟復聨至今怪石存舊鐫七葉樹䕃黄金田¶
羡公有子勝昔賢髙門通車千萬年¶
　　五言律¶
　　　春日侍宴幸芙蓉園應制　　(唐/)李　嶠¶
年光竹裏徧春色杏間遥煙氣籠青閣流文蕩畫橋飛¶
花隨蝶舞艶曲伴鶯嬌今日陪歡豫還疑陟紫霄¶
　　　春日侍宴幸芙蓉園應制　　(唐/)李　乂¶
水殿臨丹籞山樓繞翠微昔遊人託乗今幸帝垂衣澗¶
<pb:KR4h0141_WYG_122-4a>¶
篠緣峰合巖花逗浦飛朝來江曲地無處不光輝¶
　　　春日侍宴幸芙蓉園應制　　(唐/)宋之問¶
芙蓉秦地沼盧橘漢家園谷轉斜盤徑川廻曲抱原風¶
來花自舞春入鳥能言侍宴瑶池夕歸途騎吹繁¶
　　　崔禮部園亭　　　　　　　(唐/)張　說¶
窈窕留清館虚徐歩晚隂水連伊闕近樹接夏陽深柳¶
蔓憐垂拂藤梢愛上尋訝君軒葢侶非復俗人心¶
　　　春園即事　　　　　　　　(唐/)王　維¶
<pb:KR4h0141_WYG_122-4b>¶
宿雨乘輕屐春寒著敝袍開畦分白水間柳發紅桃草¶
際成棋局林端舉桔橰還持鹿皮几日暮隐蓬蒿¶
　　　題張野人園廬　　　　　　(唐/)孟浩然¶
與君園廬並微尚頗亦同耕釣方自逸壺觴趣不空門¶
無俗士駕人有上皇風何必先賢傳唯稱龎徳公¶
　　　晩歸東園　　　　　　　　(唐/)李　頎¶
荆扉帶郊郭稼穡滿東葘倚杖寒山暮鳴梭秋葉時廻¶
雲覆隂谷返景照霜梨澹泊真吾事清風别自兹¶
<pb:KR4h0141_WYG_122-5a>¶
　　　陪鄭廣文遊何将軍山林　　(唐/)杜　甫¶
不識南塘路今知第五橋名園依綠水野竹上青霄谷¶
口舊相得濠梁同見招平生為幽興未惜馬蹄遥¶
　　　其二¶
百頃風潭上千章夏木清卑枝低結子接葉暗巢鶯鮮¶
鯽銀絲膾香芹碧澗羮翻疑舵樓底晚飯越中行¶
　　　其三¶
風磴吹隂雪雲門吼瀑泉酒醒思卧簟衣冷欲装綿野¶
<pb:KR4h0141_WYG_122-5b>¶
老來看客河魚不取錢只疑淳朴處自有一山川¶
　　　其四¶
牀上書連屋階前樹拂雲将軍不好武稚子總能文醒¶
酒微風入聼詩静夜分絺衣挂蘿薜凉月白紛紛¶
　　　重過何氏　　　　　　　　　杜　甫¶
問訊東橋竹将軍有報書倒衣還命駕髙枕乃吾廬花¶
妥鶯捎蝶谿喧獺趂魚重來休沐地真作野人居¶
　　　其二¶
<pb:KR4h0141_WYG_122-6a>¶
山雨樽仍在沙沈榻未移犬迎曽宿客鴉䕶落巢兒雲¶
薄翠微寺天清皇子陂向來幽興極歩屧過東籬¶
　　　其三¶
落日平臺上春風啜茗時石欄斜㸃筆桐葉坐題詩翡¶
翠鳴衣桁蜻蜓立釣絲自今幽興熟來往亦無期¶
　　　其四¶
頗怪朝參懶應躭野趣長雨抛金鏁甲苔卧綠沈槍手¶
自移蒲柳家纔足稻粱看君用幽意白日到羲皇¶
<pb:KR4h0141_WYG_122-6b>¶
　　　寧王山池　　　　　　　　(唐/)范　朝¶
水勢臨階轉峰形對路開槎從天上得石是海邊來瑞¶
草分叢種祥花間色栽舊傳詞賦客惟見有鄒枚¶
　　　奉和元相公家園即事寄王相公¶
　　　　　　　　　　　　　　　(唐/)韓　翃¶
共列中台貴能齊物外心廻車青閣晩解帶碧茸深寒¶
水分畦入晴花度竹尋題詩更相憶一字重千金¶
　　　題鮮于映林園　　　　　　(唐/)司空曙¶
<pb:KR4h0141_WYG_122-7a>¶
雨後園林好幽行迥野通遠山芳草外流水落花中客¶
醉悠悠慣鶯啼處處同夕陽自望遠日暮杜陵東¶
　　　題李沆林園　　　　　　　(唐/)盧　綸¶
古巷牛羊出重門接柳隂閒看入竹路自有向山心種¶
藥齊幽石耕田到遠林願同詞賦客得興謝家深¶
　　　春日同諸公過兵部王尚書林園¶
　　　　　　　　　　　　　　　(唐/)權徳輿¶
休沐君相近時容曵履過花間留客久臺上見春多松¶
<pb:KR4h0141_WYG_122-7b>¶
色明金艾鶯聲雜玉珂更逢新酒熟相與藉庭莎¶
　　　題從叔沆林園　　　　　　(唐/)李　端¶
阮宅閒園暮窓中見樹隂樵歌依遠草僧語過長林鳥¶
上花間井人彈竹裏琴自嫌身未老已有住山心¶
　　　題崔端公園林　　　　　　　李　端¶
上士愛清暉開門向翠微抱琴看鶴去枕石待雲歸野¶
坐苔生席髙眠竹挂衣舊山東望遠惆悵暮花飛¶
　　　春園即事　　　　　　　　(唐/)陳　羽¶
<pb:KR4h0141_WYG_122-8a>¶
水隔羣物外夜深風起頻霜中千樹橘月下五湖人聼¶
鶴忽忘寢見山如得鄰明年還到此共看洞庭春¶
　　　題鄒處士隐居　　　　　　(唐/)許　渾¶
桑柘滿江邨西齋接海門浪衝髙岸響潮入小池渾巖¶
樹䕃碁局山花落酒樽相逢每留宿還似識王孫¶
　　　初夏題段郎中修竹里南園　　許　渾¶
髙人遊息處與此曲池連密樹纔春後深山在目前遠¶
峰初歇雨片石欲生煙數有僧來宿應縁静好禪¶
<pb:KR4h0141_WYG_122-8b>¶
　　　園居　　　　　　　　　　(唐/)李　郢¶
暮雨揚雄宅秋風向秀園不聞砧杵動時看桔橰翻釣¶
下魚初食船移鴨暫喧橘寒纔弄色湏帶早霜繁¶
　　　小園　　　　　　　　　　(唐/)李建勲¶
小園吾所好栽植忘勞形晩果經秋赤寒蔬近社青竹¶
蘿荒引蔓土井淺生萍更欲從人勸憑髙置草亭¶
　　　陳氏園林　　　　　　　　(唐/)鄭　巢¶
當門三四峰髙興幾人同尋鶴新泉外留僧古木中蟬¶
<pb:KR4h0141_WYG_122-9a>¶
苗如草長巖溜入池清欲識懐君意時聞鶴一鳴¶
　　　春日遊張提舉園池　　　　(宋/)徐　璣¶
西野芳菲路春風正可尋山池依曲渚古渡入修林長¶
日多飛絮遊人愛綠隂晩來歌吹起惟覺畫堂深¶
　　　後浦園廬　　　　　　　　(宋/)戴　敏¶
卜築成佳致幽棲樂聖時何如謝公墅略似習家池地¶
暖梅開早天寒酒熟遲催租人去後續得夜來詩¶
　　　題董侍郎山園　　　　　　(宋/)戴復古¶
<pb:KR4h0141_WYG_122-9b>¶
行盡芙蓉徑尋秋叩竹關樓髙納萬象木落見羣山平¶
野水雲際畫橋煙雨間紅塵城下路只隔一湖灣¶
　　　家園　　　　　　　　　　(金/)周　昻¶
五畝園連竹三間屋向陽氣和春浩蕩心静日舒長花¶
鳥成相識琴書付兩忘陶然一樽酒誰復紀羲皇¶
　　　過潘韞輝東園　　　　　　(明/)李　戣¶
為愛東園好春來事事宜藥名人不識花信蝶先知晉¶
帖臨青李商歌詠紫芝小車乗興往何必訂幽期¶
<pb:KR4h0141_WYG_122-10a>¶
　　　春日陪孟東洲憲使公重過宋氏園亭¶
　　　　　　　　　　　　　　　(明/)馮惟訥¶
竹色青於染春生宋玉家衆山當户出一水抱城斜積¶
雨翻髙柳輕寒勒早花風光正如此莫惜醉流霞¶
　　　春園　　　　　　　　　　(明/)謝　榛¶
水邨人寂寂遲日敞柴關菜甲春初細園丁雨後閒沙¶
邊來白鳥柳外出青山此地多幽意行歌薄暮還¶
　　　周氏園亭　　　　　　　　(明/)俞允文¶
<pb:KR4h0141_WYG_122-10b>¶
紫紺琳宮側芳園麗景回焚香青靄聚洗硯白雲開橘¶
想靈均什亭堪内史才更憐花逕裏月色夜深來¶
　　　初夏園林即事　　　　　　(明/)胡宗仁¶
夏入園林好欣逢霽景明藥闌香醉蝶柳㟁綠迷鶯道¶
在心逾逸情閒跡自清夕陽紅欲盡一抹暮山横¶
　　五言排律¶
　　　同二相已下羣官樂遊園宴　(唐/)明　皇¶
撰日巖廊暇需雲宴樂初萬方朝玉帛千品㑹簪裾地¶
<pb:KR4h0141_WYG_122-11a>¶
入南山近城分北斗餘池塘垂柳密原隰野花疎帟幕¶
看逾暗歌鐘聼自虛興闌歸騎轉還奏弼違書¶
　　　恩賜樂遊園宴　　　　　　(唐/)張　說¶
漢苑佳遊地軒庭近侍臣共持榮幸日來賞艶陽春饌¶
玉頒王篚摐金下帝鈞池臺草色徧宮觀柳條新花綬¶
光連榻朱顔暢飲醇聖朝多樂事天意每隨人¶
　　　三月二十日詔宴樂遊園賦得風字¶
　　　　　　　　　　　　　　　　張　說¶
<pb:KR4h0141_WYG_122-11b>¶
樂遊形勝地表裏望郊宮北闕連天頂南山對掌中皇¶
恩貸芳月旬宴美成功魚戲芙蓉水鶯啼楊柳風春光¶
看欲暮天澤戀無窮長袖招斜日留光待曲終¶
　　　題少府監李丞山池　　　　(唐/)李　頎¶
能向府亭内置兹山與林他人驌驦馬而我薜蘿心雨¶
止禁門肅鶯啼宮柳深長廊閟軍器積水背城隂窓外¶
王孫草牀頭中散琴清風多仰慕吾亦爾知音¶
　　　和李僕射西園　　　　　　(唐/)張　籍¶
<pb:KR4h0141_WYG_122-12a>¶
過午歸閒處西庭敞四檐髙眠著琴枕散帙撿書籤印¶
在休通客山晴好捲簾竹凉繩少到藤暗蝶争潛晩鵲¶
頻驚喜疎蟬不許拈石苔生紫點欄藥吐紅尖虚坐詩¶
情逺幽探道侣兼所營當勝地雖儉復誰嫌¶
　　　題崔駙馬園林　　　　　　(唐/)姚　合¶
東園連宅起勝事與心期幽洞自生藥新篁迸入池密¶
林行不盡芳草坐難移石翠疑無質鶯歌似有詞莎臺¶
髙出樹蘚壁浄題詩我獨多來此九衢人不知¶
<pb:KR4h0141_WYG_122-12b>¶
　　　寄題田待制廣州西園　　　(宋/)余　靖¶
善政偏修舉增完池館清地含春氣早月映暮潮生石¶
有羣星象花多外國名與民同雉兎邀客醉蓬瀛翰墨¶
資吟興雲泉適野情鎮應持左蠏快欲鱠長鯨積靄藏¶
樓閣馴鷗識斾旌甘棠留美䕃髙倚越王城¶
　　　猗綠園　　　　　　　　　(元/)馬祖常¶
殖産吾何取開林我獨能縛船常取竹擣紙每移藤池¶
曲波濤小花繁霧雨蒸春雲同礎潤秋月共江澄鳳下¶
<pb:KR4h0141_WYG_122-13a>¶
非因食魚來不可罾寫經還道士裹飯乞行僧筍屨新¶
青折荷衣舊翠凝浮甌茶有乳溢甕酒無氷香灺留文¶
篆詩囊剰繚綾清晨餐玉罷東望日初升¶
　　七言律¶
　　　題張逸人園林　　　　　　(唐/)韓　翃¶
藏頭不復見時人愛此雲山奉養真露色㸃衣孤嶼曉¶
花枝妨㡌小園春悶擕幼稚諸峰上閒濯鬚眉一水濵¶
興罷歸來還對酌茅檐挂著紫荷巾¶
<pb:KR4h0141_WYG_122-13b>¶
　　　題元注林園　　　　　　　(唐/)李　端¶
謝家門館似山林碧石青苔滿樹隂乳鵲盻巢花巷静¶
鳴鳩鼓翼竹園深桔橰轉水兼通藥方丈留僧共聼琴¶
獨有野人箕踞慣過君始得一長吟¶
　　　遊東湖黄處士園林　　　　(唐/)劉　威¶
偶向東湖更向東數聲雞犬翠微中遥知楊柳是門處¶
似隔芙蓉無路通樵客出來山帶雨漁舟過去水生風¶
物情多與閒相稱所恨求安計不同¶
<pb:KR4h0141_WYG_122-14a>¶
　　　暮春康樂園　　　　　　　(宋/)韓　琦¶
榆莢紛紛擲亂錢柳花相撲滚新綿一年寂寞頻來地¶
三月芳菲已過天樹密只喧閒鳥雀臺髙猶得好山川¶
老夫不飲時如此徒有詩情益自然¶
　　　上已訪楊廷秀賞牡丹於御書扁榜之齋其東¶
　　　　園僅一畝為街者九名曰三三徑意象絶新¶
　　　　　　　　　　　　　　　(宋/)周必大¶
楊監全勝賀監家賜湖豈比賜書華廻環自劚三三徑¶
<pb:KR4h0141_WYG_122-14b>¶
頃刻常開七七花門外有田聊伏臘望中無處不煙霞¶
只慚下客非摩詰無畫無詩只漫誇¶
　　　積芳圃　　　　　　　　　(宋/)朱　子¶
樂事從兹不易涯朱門還似野人家行看靚艶湏携酒¶
坐對清隂只煮茶曉起蒼凉承墜露晩來光景亂蒸霞¶
平生結習今餘幾試數毗那襋上花¶
　　　再次秀野躬耕桑陌舊園之韻　朱　子¶
江臯晴日麗芳華翠竹疎疎映白沙路轉忽逢沽酒客¶
<pb:KR4h0141_WYG_122-15a>¶
眼明惟見滿園花望中景助詩人趣物外春歸釋子家¶
向晩却尋芳草徑夕陽流水遶村斜¶
　　　次秀野韻　　　　　　　　　朱　子¶
使君簾閣對修筠起看名園雨後春便賦新詩留野客¶
更傾芳酒酹花神未酬管樂平生志且作羲皇向上人¶
祗恐功名相迫逐不容老子卧漳濵¶
　　　其二¶
滿園紅紫已争新百囀幽禽亦喚人蠟屐未妨泥歩稳¶
<pb:KR4h0141_WYG_122-15b>¶
珍叢終恨雨來頻卧看曉色欣初霽起約良游醉好春¶
却笑當年金谷宴相隨僕僕望車塵¶
　　　春日小園雜賦　　　　　　(宋/)陸　游¶
市塵不到放翁家繞麥穿桑野徑斜夜雨長深三尺水¶
曉寒留得一分花悶從鄰舍分春瓮閒就僧窓試露芽¶
自此年光應更好日驅秧馬聼繅車¶
　　　小園　　　　　　　　　　　陸　游¶
窄窄柴門短短籬山家隨分有園池客因問字來携酒¶
<pb:KR4h0141_WYG_122-16a>¶
僧趂分題就賦詩晨露每看花藟拆夕陽頻見樹隂移¶
拂衣司諫猶忙在此趣淵明却少知¶
　　　山園　　　　　　　　　　　陸　游¶
山泉引派漲清池野蔓移根種短籬藝果極知非老事¶
接花聊復效兒嬉提壺言語開顔聼啄木衣襦緩歩窺¶
莫笑題詩還滿紙小園幽事要君知¶
　　　初夏遊凌氏小園　　　　　　陸　游¶
水滿池塘葉滿枝曲廊危榭愜幽期風和海燕分泥處¶
<pb:KR4h0141_WYG_122-16b>¶
日永吳蠶上簇時閒理阮咸尋舊譜細傾白墮賦新詩¶
從來夏淺勝春日兒女紛紛豈得知¶
　　　新闢小園　　　　　　　　　陸　游¶
新展山園半畝强笑人車馬出籠坊山禽乍暖慇懃語¶
野蘤無風自在香點點水紋迎細雨疎疎籬影界斜陽¶
出門遥向鄰翁說釋耒相從共一觴¶
　　　陳侍御園上坐　　　　　　(宋/)范成大¶
倦眼逢歡春水明詩情得酒春雲生花梢蝴蝶作團去¶
<pb:KR4h0141_WYG_122-17a>¶
竹裏鵓鳩相對鳴邂逅浮生此日好纒綿俗累何時輕¶
擘箋沫墨乏竒句擫笛當筵慚妙聲¶
　　　小園　　　　　　　　　　(宋/)戴　敏¶
小園無事日徘徊頻報家人送酒來惜樹不磨修月斧¶
愛花湏築避風臺引些渠水添池滿移箇柴門傍竹開¶
多謝有情雙白鷺暫時飛去又飛回¶
　　　西園得西字　　　　　　　(金/)馮延登¶
芳徑層巒百鳥啼芝㕓蘭畹自成蹊仙舟倒影涵魚藻¶
<pb:KR4h0141_WYG_122-17b>¶
畫棟飄香落燕泥淑景晴熏紅樹暖好風輕泛碧叢低¶
岡頭醉夢俄驚覺歌吹誰家在竹西¶
　　　西園書事　　　　　　　　(明/)髙　啟¶
西園春去綠隂成已覺南窓枕簟清簾捲斜陽歸燕入¶
池生芳草亂蛙鳴葉過穀雨花猶在衣近梅天潤易生¶
獨坐正知閒晝永吟餘消盡篆煙輕¶
　　　次韻寄題鏡川先生後樂園　(明/)李東陽¶
藥欄花圃背堂開一日朝回幾度來范老心終念廊廟¶
<pb:KR4h0141_WYG_122-18a>¶
宼公家不起樓臺海邊釣石鷗盟逺松下棊聲鶴夢回¶
多少舊題詩句在碧紗籠底認青苔¶
　　　晩雨飲子重園亭　　　　　(明/)文徵明¶
髙齋落日偶追從樽酒淹留一笑中芳草滿庭飛燕子¶
晩凉和雨滴梧桐江魚繞筯肥烹玉野樹藏春淺映紅¶
潦倒莫言歸更晩習家池館愛山公¶
　　　春夕潘園　　　　　　　　(明/)楊　慎¶
雨砌風檐墮楝花蟲書鳥字徧晴沙春山載酒馳朝馬¶
<pb:KR4h0141_WYG_122-18b>¶
江閣邀賔起暮鴉陶令葛巾從滲漉管寧紗㡌任攲斜¶
殊方未覺追隨盡韋曲風流更爾家¶
　　　遊徐公子西園　　　　　　(明/)蔡汝楠¶
西園飛葢月中遊隨意登攀自可留門徑近連馳道樹¶
池塘遥接漢宮流坐看虚牖明朱巘行見深松間畫樓¶
一自王孫開别第鳳臺花鳥不知秋¶
　　　行後園新池　　　　　　　　蔡汝楠¶
後園鑿沼愛漣漪日日行園人不知浴鳥參差雲宿處¶
<pb:KR4h0141_WYG_122-19a>¶
戲魚來往芰揺時晩依巖岫分寒翠秋入芙蓉映倒枝¶
最是一泓清興足五湖情事寄臨池¶
　　　張舜卿園亭　　　　　　　(明/)許　隚¶
綠隂深巷寂無譁小結茅亭玩物華花散餘香來客座¶
竹分新翠過鄰家錦袍垂手閒調鶴鳥㡌籠頭自煮茶¶
况值承平常偃武不妨詩酒作生涯¶
　　五言絶句¶
　　　春園　　　　　　　　　　(唐/)王　勃¶
<pb:KR4h0141_WYG_122-19b>¶
山泉兩處晩花柳一園春還持千日醉共作百年人¶
　　　南垞　　　　　　　　　　(唐/)王　維¶
輕舟南垞去北垞淼難即隔浦望人家遥遥不相識¶
　　　張郎中梅園作　　　　　　(唐/)孟浩然¶
綺席鋪蘭杜珠盤折芰荷故園留不住應是戀絃歌¶
　　　絶句　　　　　　　　　　(唐/)杜　甫¶
急雨捎谿足斜暉轉樹腰隔巢黄鳥並翻藻白魚跳¶
　　　杉逕　　　　　　　　　　(宋/)朱　子¶
<pb:KR4h0141_WYG_122-20a>¶
南起雲闗口縈紆上草堂天風發清籟山月度寒光¶
　　六言絶句¶
　　　田園樂　　　　　　　　　(唐/)王　維¶
采菱渡頭風急䇿杖林西日斜杏樹壇邊漁父桃花源¶
裏人家¶
　　　其二¶
桃紅復含宿雨柳綠更帶朝煙花落家僮未掃鳥啼山¶
客猶眠¶
<pb:KR4h0141_WYG_122-20b>¶
　　七言絶句¶
　　　奉和聖製同玉真公主遊大哥山池題石壁¶
　　　　　　　　　　　　　　　(唐/)張　說¶
池如明鏡月華開山學香爐雲氣來神藻飛為鶺鴒賦¶
仙聲颺出鳳凰臺¶
　　　和沈太博小圃偶作　　　　(宋/)趙　抃¶
名園雨後百花繁人倚危樓十二闌園裏芳菲樓上客¶
一般情緒怕春寒¶
<pb:KR4h0141_WYG_122-21a>¶
　　　其二¶
日烘薄霧開柔陌風罥遊絲著柳條語燕啼鶯自撩亂¶
驚人殘夢是春朝¶
　　　書湖隂先生壁　　　　　　(宋/)王安石¶
茅檐長掃浄無苔花木成畦手自栽一水䕶田将綠繞¶
兩山排闥送青來¶
　　　開園　　　　　　　　　　(宋/)蘇　軾¶
西園牡籥夜沈沈尚有遊人卧柳隂鶴睡覺來風露下¶
<pb:KR4h0141_WYG_122-21b>¶
落花飛絮滿衣襟¶
　　　南園　　　　　　　　　　　蘇　軾¶
不種夭桃與綠楊使君應欲候農桑春畦雨過羅紈膩¶
夏壠風來餅餌香¶
　　　過靈壁張氏園　　　　　　(宋/)曽　鞏¶
秫地成來多釀酒杏林熟後亦留錢不湏置驛迎賔客¶
直到門前繫畫船¶
　　　　春日偶作　　　　　　　(宋/)朱　子¶
<pb:KR4h0141_WYG_122-22a>¶
聞道西園春色深急穿芒屩去登臨千葩萬蕊争紅紫¶
誰識乾坤造化心¶
　　　園中雜書　　　　　　　　(宋/)陸　游¶
殘花委地筍掀泥茗椀香囊到處携幽夢欲成誰喚起¶
半窓斜日鷓鴣啼¶
　　　花時徧遊諸家園　　　　　　陸　游¶
翩翩馬上㡌檐斜盡日尋春不到家偏愛張園好風景¶
半天髙柳卧谿花¶
<pb:KR4h0141_WYG_122-22b>¶
　　　飲張功父園戲題扇上　　　　陸　游¶
寒食清明數日中西園春事又匆匆梅花自避新桃李¶
不為髙樓一笛風¶
　　　東園　　　　　　　　　　(宋/)僧道潛¶
曲渚回塘孰與期杖藜終日自忘歸隔林彷彿聞機杼¶
應有人家在翠微¶
　　　遊何氏園　　　　　　　　(金/)馬定國¶
八尺龍蛇薜茘牆瘦紅疎竹更蒼凉梅花映水無人見¶
<pb:KR4h0141_WYG_122-23a>¶
　隔岸飛來片片香¶
　　　　邨園　　　　　　　　　　(元/)金　涓¶
　半畝邨園接水涯誅茅新構小書齋窓前不用栽花柳¶
　只對青山景自佳¶
　　　　後園　　　　　　　　　　(明/)羅洪先¶
　南邨雲雨北邨晴晴鳩雨鳩更互鳴東風吹雨衣不濕¶
　我在桃花深處行¶
　¶
<pb:KR4h0141_WYG_122-23b>¶
　¶
　¶
　¶
　¶
　¶
　¶
　¶
御定佩文齋詠物詩選巻一百二十二¶
