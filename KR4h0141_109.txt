# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.578548
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百九
<pb:KR4h0141_WYG_109-1a>¶
　欽定四庫全書¶
御定佩文齋詠物詩選巻一百九¶
　　瀑布類(附水簾/)¶
　　　五言古¶
　　　　入廬山仰望瀑布　　　　　(唐/)張九齡¶
　絶頂有懸泉喧喧出煙杪不知㡬時嵗但見無昏曉閃¶
　閃青崖落鮮鮮白日皎灑流濕行雲濺沫驚飛鳥雷吼¶
　何噴薄箭馳入窈窕吾聞山下䝉今乃林巒表物情有¶
<pb:KR4h0141_WYG_109-1b>¶
　詭激坤元曷紛矯黙然置此去變化誰能了¶
　　　　望廬山瀑布水　　　　　　(唐/)李　白¶
　西登香爐峰南見瀑布水挂流三百丈噴壑數十里歘¶
　如飛電來隠若白虹起初驚河漢落半灑雲天裏仰觀¶
　勢轉雄壯哉造化功海風吹不斷江月照還空空中亂¶
　潨射左右洗青壁飛珠散輕霰流沫沸穹石而我樂名¶
　山對之心益閒無論潄瓊液且得洗塵顔仍諧夙所好¶
　永願辭人間¶
<pb:KR4h0141_WYG_109-2a>¶
　　　簡寂觀西澗瀑布下作　　　(唐/)韋應物¶
淙流絶壁散虚煙翠澗深叢際松風起飄來灑塵襟窺¶
蘿玩猿鳥解組傲雲林茶果邀真侣觴酌洽同心曠嵗¶
懐兹賞行春始重尋聊将横吹曲一寫山水音¶
　　　瀑布　　　　　　　　　　(唐/)章孝標¶
秋河溢長空天灑萬丈布深雷隠雲壑孤電挂巖樹滄¶
溟曉噴雪碧落晴盪素非趨下流急勢使不得住¶
　　七言古¶
<pb:KR4h0141_WYG_109-2b>¶
　　　廬山瀑布謡　　　　　　　(元/)楊維楨¶
銀河忽如瓠子决瀉諸五老之峰前我疑天仙織素練¶
素練脱軸垂青天便欲手把并州剪剪取一幅玻瓈煙¶
相逢雲石子有似捉月仙酒喉無耐夜渴甚騎鯨吸海¶
枯桑田居然化作十萬丈玊虹倒挂清泠淵¶
　　五言律¶
　　　湖口望廬山瀑布泉　　　　(唐/)張九齡¶
萬丈紅泉落迢迢半紫氛奔飛下雜樹灑落出重雲日¶
<pb:KR4h0141_WYG_109-3a>¶
照虹霓似天清風雨聞靈山多秀色空水共氤氳¶
　　　廬山瀑布　　　　　　　　(唐/)裴　説¶
静景憑髙望光分翠嶂開嶮飛千尺雪寒撲一聲雷過¶
去雲衝斷傍來燒隔廻何當住峰下終嵗絶塵埃¶
　　　石門瀑布　　　　　　　　(宋/)徐　照¶
一派從天下曽經李白㸔千年流不盡六月地長寒灑¶
水跳㣲沫衝崖作怒湍人言深碧處常有老龍蟠¶
　　　龍湫瀑布　　　　　　　　　徐　照¶
<pb:KR4h0141_WYG_109-3b>¶
飛下數千尺全然無定形電横天日射龍出石雲腥壮¶
勢春曽看寒聲佛共聼昔人云此水洗目最能靈¶
　　　題䨇瀑　　　　　　　　　(宋/)王十朋¶
瀑水蕭峰下靈源不可尋倚天䨇寳劒㸃石萬星金勢¶
合鯨鯢闘聲聮虎豹吟我來遊勝境洗耳聼清音¶
　　五言排律¶
　　　秋霽望廬山瀑布　　　　　(唐/)夏侯楚¶
常思瀑布幽晴眺喜逢秋一帶連青嶂千尋倒碧流濕¶
<pb:KR4h0141_WYG_109-4a>¶
雲應誤鶴翻浪定驚鷗星浦虹初下爐峰煙未收巖髙¶
時裊裊天淨起悠悠儻見朝宗日還須濟巨舟¶
　　七言律¶
　　　題仙巖瀑布呈陳明府　　　(唐/)方　干¶
方知激蹙與噴飛直恐古今同一時逺壑流來多石脈¶
寒空撲碎作凌凘謝公巖上衝雲去織女星邊落地遲¶
聚向山前更誰測深沈見底是澄漪¶
　　　東山瀑布　　　　　　　　　方　干¶
<pb:KR4h0141_WYG_109-4b>¶
遥夜㸔來宜月照平明失去被雲迷挂巖逺勢穿松塢¶
擊石殘聲注稻畦素色噴成三伏雪餘波流作萬年谿¶
不縁真宰能開決應向山前雜淤泥¶
　　　石門瀑布　　　　　　　　　方　干¶
奔傾潄石亦噴苔此事皆從元化來片影挂巖輕似練¶
逺聲離洞咽于雷氣含松桂千枝潤勢畫雲霞一道開¶
直是銀河分派落兼聞碎滴濺天台¶
　　　天台瀑布　　　　　　　　(唐/)曹　松¶
<pb:KR4h0141_WYG_109-5a>¶
萬仞得名云瀑布逺㸔如織挂天台休疑寳尺難量度¶
直恐金刀易剪裁噴向林梢成夏雪傾來石上作春雷¶
欲知便是銀河水墮落人間合却廻¶
　　　開先瀑布　　　　　　　　(宋/)蘇　轍¶
山上流泉自作谿行逢石缺瀉虹霓定知雲外波瀾濶¶
飛到峰前本末齊入海明河驚照曜倚天長劒失提攜¶
誰來卧枕莓苔石一洗塵心萬斛泥¶
　　　括蒼石門瀑布　　　　　　(宋/)戴復古¶
<pb:KR4h0141_WYG_109-5b>¶
少泊石門觀瀑布明知是水却疑非亂抛雪玉從天下¶
散作雲煙到地飛夜聼蕭蕭洗塵夢風吹細細濕人衣¶
謝公蠟屐經行處聞有留題在翠㣲¶
　　　三巖瀑布　　　　　　　　(元/)尹廷髙¶
天然石室踞雲根上有飛泉勢若奔千尺素簾寒不卷¶
一潭碧玉碎無痕風飄餘濕沾香案月漏疎光射洞門¶
我欲捫蘿登絶頂桃花流水細窮源¶
　　　瀑布　　　　　　　　　　(明/)朱之蕃¶
<pb:KR4h0141_WYG_109-6a>¶
萬峰廻合欲叅天千丈驚㸔匹練懸素女浣紗揺皓月¶
鮫人曳縞漾輕烟匡廬色借香花散鴈宕聲隨鼓吹傳¶
何必瑶京餐沆瀣枕流終日聼潺湲¶
　　七言排律¶
　　　和尚書詠泉山瀑布十二韻　(唐/)徐　夤¶
名齊火浣溢山椒誰把驚虹挂一條天外倚來秋水刃¶
海心飛上白龍綃民田鑿斷雲根引僧圃穿通竹影澆¶
噴石似煙輕漠漠濺崖如雨冷瀟瀟冰中蠶緒纒蒼壁¶
<pb:KR4h0141_WYG_109-6b>¶
日裏虹精挂綘霄寒漱緑陰仙桂老碎流紅艶野桃夭¶
千尋練寫長年在六出花開夏日消急恐劃分青嶂骨¶
久應綳裂翠㣲腰濯纓便可譏漁父洗耳還宜傲帝堯¶
林際猿猱偏得飲岸邊烏鵲擬為橋赤城未到詩先寄¶
廬阜曽遊夢已遥數夜積霖聲更逺郡樓欹枕聼良宵¶
　　五言絶句¶
　　　瀑布　　　　　　　　　　(唐/)施肩吾¶
豁開青冥巔瀉出萬丈泉如裁一條素白日懸秋天¶
<pb:KR4h0141_WYG_109-7a>¶
　　　聞瀑布冰折　　　　　　　(唐/)馬　戴¶
萬仞冰峭折寒聲投白雲光揺山月墮我向石牀聞¶
　　　瀑布　　　　　　　　　　(宋/)朱　子¶
巔崖出飛泉百尺散風雨空質麗晴暉龍鸞共掀舞¶
　　　小瀑布(在嚴谿釣臺之/東前對方灣)　　　(宋/)王十朋¶
釣瀨雲山外巖花瀑布邊却疑方處士詩思湧成泉¶
　　七言絶句¶
　　　望廬山瀑布水　　　　　　(唐/)李　白¶
<pb:KR4h0141_WYG_109-7b>¶
日照香爐生紫煙遥㸔瀑布挂長川飛流直下三千尺¶
疑是銀河落九天¶
　　　次觀瀑布韻　　　　　　　(宋/)朱　子¶
快瀉蒼崖一道泉白龍飛下蔚藍天空山有此真竒觀¶
倚杖來㸔思凛然¶
　　附水簾¶
　　七言律¶
　　　水簾　　　　　　　　　　(唐/)羅　鄴¶
<pb:KR4h0141_WYG_109-8a>¶
　亂泉飛下翠屏中似共真珠巧綴同一片長垂今與古¶
　半山遥聼水兼風雖無舒卷隨人意自有潺湲濟物功¶
　每向暑天來往見疑将仙子隔房櫳¶
　　　七言絶句¶
　　　　水簾　　　　　　　　　　(唐/)羅　鄴¶
　萬㸃飛泉下白雲似簾懸處望疑真若将此水為霖雨¶
　更勝長垂隔路塵¶
　¶
<pb:KR4h0141_WYG_109-8b>¶
　¶
　¶
　¶
　¶
　¶
　¶
　¶
御定佩文齋詠物詩選巻一百九¶
