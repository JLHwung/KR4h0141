# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:22.754964
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷三百二十五
<pb:KR4h0141_WYG_325-1a>¶
　欽定四庫全書¶
御定佩文齋詠物詩選巻三百二十五¶
　　蠟梅花類¶
　　　七言古¶
　　　　蠟梅一首贈趙景貺　　　　(宋/)蘇　軾¶
　天公㸃酥作梅花此有蠟梅禅老家蜜蜂採花作黃蠟¶
　取蠟為花亦其物天工變化誰得知我亦兒嬉作小詩¶
　君不見萬松嶺上黃千葉玉蘂檀心兩竒絶醉中不覺¶
<pb:KR4h0141_WYG_325-1b>¶
　度千山夜聞梅香失醉眠歸來却夢尋花去夢裏花仙¶
　覓竒句此間風物屬詩人我老不飲當付君君行適呉¶
　我適越笑指西湖作衣鉢¶
　　　　蠟梅　　　　　　　　　　(宋/)陳與義¶
　智瓊額黃且勿誇囘眼視此風前葩家家融蠟作杏蒂¶
　嵗嵗逢梅是蠟花世間真偽非兩法暎日細看真是蠟¶
　我今嚼蠟已甘腴况此有韻蠟不如只愁繁香欺定力¶
　薰我欲醉須人扶不辭花前醉倒卧經月是酒是香君¶
<pb:KR4h0141_WYG_325-2a>¶
試别¶
　　五言律¶
　　　蠟梅　　　　　　　　　　(宋/)楊萬里¶
栗玉圓雕蕾金鐘細著行來從真蠟國自號小黃香夕¶
吹撩寒馥晨曦透暖光南枝本同姓喚我作他楊¶
　　七言律¶
　　　蠟梅　　　　　　　　　　(元/)耶律楚材¶
越嶺仙姿迥異常洞庭春染六銖裳枝橫碧玉天然瘦¶
<pb:KR4h0141_WYG_325-2b>¶
蕾破黃金分外香反笑素英渾淡抹却嫌紅豔太濃妝¶
臨風浥此薔薇露醉墨淋漓寄渺茫¶
　　五言絶句¶
　　　戲詠蠟梅　　　　　　　　(宋/)黃庭堅¶
金蓓鎖春寒惱人香未展雖無桃李顔風味極不淺¶
　　　其二¶
體薰山麝臍色染薔薇露披拂不滿襟時有暗香度¶
　　　黃梅　　　　　　　　　　　黃庭堅¶
<pb:KR4h0141_WYG_325-3a>¶
異色深宜晚生香故觸人不施千㸃白别作一家春¶
　　　同家弟賦蠟梅　　　　　　(宋/)陳與義¶
朱朱與白白著意待春開那知洞房裏已傍額黃來¶
　　　其二¶
韻勝誰能舍色莊那得親朝陽一暎樹到骨不留塵¶
　　　其三¶
黃羅作廣袂綘帳作中單人間誰敢著留得䕶春寒¶
　　　其四¶
<pb:KR4h0141_WYG_325-3b>¶
一花香十里更值滿枝開承恩不在貌誰敢鬭香來¶
　　　蠟梅　　　　　　　　　　　陳與義¶
花房小如許銅切黃金塗中有萬斛香與君細細輸¶
　　　其二¶
來從底處所黃露滿衣濕緣懣翻得憐亭亭倚風立¶
　　　其三¶
奕奕金仙面排行立曉晴殷勤夜來雪少住作珠瓔¶
　　七言絶句¶
<pb:KR4h0141_WYG_325-4a>¶
　　　和王立之蠟梅　　　　　　(宋/)晁沖之¶
茅簷竹塢兩幽竒岸幘尋花醉不知崖蜜已成蜂去盡¶
夜寒惟有露房垂¶
　　　從張仲謀乞蠟梅　　　　　(宋/)黃庭堅¶
聞君寺後野梅發香蜜染成官様黃不擬折來遮老眼¶
欲知春色到池塘¶
　　　蠟梅　　　　　　　　　　(宋/)晁補之¶
恐是酴醿染得黃月中清露滴來香定知何遜牽詩興¶
<pb:KR4h0141_WYG_325-4b>¶
借與穿簾一㸃光¶
　　　蠟梅　　　　　　　　　　(宋/)楊萬里¶
蜜蜂底物是生涯花作餱糧蠟作家嵗晚畧無花可採¶
却將香蠟吐成花¶
　　　蠟梅　　　　　　　　　　　楊萬里¶
天向梅梢别出竒國香未許世人知殷勤滴蠟緘封却¶
偷被霜風折一枝¶
　　　其二¶
<pb:KR4h0141_WYG_325-5a>¶
　江梅珍重雪衣裳薄相紅梅學杏裝渠獨小參黃面老¶
　額間豔豔發金光¶
　　　　蠟梅　　　　　　　　　　(宋/)謝　翺¶
　冷豔清香受雪知雨中誰把蠟為衣蜜房做就花枝色¶
　留得寒蜂宿不歸¶
　　　　謝王巨川惠蠟梅因用其韻　(元/)耶律楚材¶
　雪裏氷枝破冷金前邨籬落暗香侵令人多謝王公子¶
　分惠幽芳寄好音¶
<pb:KR4h0141_WYG_325-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻三百二十五¶
