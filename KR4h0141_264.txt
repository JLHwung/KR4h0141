# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.170441
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百六十四
<pb:KR4h0141_WYG_264-1a>¶
　欽定四庫全書¶
御定佩文齋詠物詩選卷二百六十四¶
　　菌類(附石耳/)¶
　　　七言古(附長短句/)¶
　　　　答永新宗令寄石耳　　　　(宋/)黄庭堅¶
　饑欲食首山薇渴欲飲穎川水嘉禾令尹清如冰寄我¶
　南山石上耳筠籠動浮煙雨姿瀹湯磨沙光陸離竹萌¶
　粉餌相發揮芥薑作辛和味宜公庭退食飽下筯杞菊¶
<pb:KR4h0141_WYG_264-1b>¶
　避席遺萍韲鴈門天花不復憶况乃桑鵞與楮雞小人¶
　藜羮亦易足嘉蔬遣餉荷眷私吾聞石耳之生常在蒼¶
　崖之絶壁苔衣石腴風日炙捫蘿挽葛采萬仞側足委¶
　骨豺狼宅佩刀買犢劒買牛作民父母今得職閔仲叔¶
　不以口腹累安邑我其敢用鮭菜煩嘉禾願公不復甘¶
　此鼎免使射利登嵯峨¶
　　　　蕈子　　　　　　　　　　(宋/)楊萬里¶
　空山一雨山澑急漂流桂子松花汁土膏鬆煖都滲入¶
<pb:KR4h0141_WYG_264-2a>¶
蒸出蕈花團戢戢戴穿落葉忽起立撥開落葉百數十¶
蠟面黄紫光欲濕酥莖嬌脆手輕拾色如鵞掌味如蜜¶
滑如蓴絲無㸃澀傘不如笠釘勝笠香畱齒牙麝莫及¶
菘羔楮雞避席揖餐玉茹芝當却粒作羮不可疏一日¶
作腊仍堪貯盈笈¶
　　五言律¶
　　　沙菌　　　　　　　　　　(元/)許有壬¶
牛羊膏潤足物産借英華帳脚駢遮地(此物生車帳卓/歇之地夏秋則)¶
<pb:KR4h0141_WYG_264-2b>¶
(環繞其/跡而出)釘頭怒戴沙齋廚供玉食毳索出氊車莫作垂¶
涎想家園有昔邪¶
　　七言律¶
　　　與參寥師行園中得黄耳蕈　(宋/)蘇　軾¶
遣化何時取衆香法筵齋鉢久凄凉寒蔬病甲誰能採¶
落葉空畦半已荒老楮忽生黄耳蕈故人兼致白芽薑¶
蕭然放筯東南去又入春山筍蕨鄉¶
　　五言絶句¶
<pb:KR4h0141_WYG_264-3a>¶
　　　　白蕈　　　　　　　　　　(宋/)朱　子¶
　聞説閬風苑瓊田産玉芝不收雲表露烹瀹詎相宜¶
　　　七言絶句¶
　　　　上蕭家峽　　　　　　　　(宋/)黄庭堅¶
　玉笥峰前幾百家山明松雪水明沙趂虛人集春蔬好¶
　桑菌竹萌煙蕨芽¶
　　　　後灤水秋風詞　　　　　　(元/)柳　貫¶
　山郵納客供次舍土屋迎寒催墐藏砂頭麻姑一寸厚¶
<pb:KR4h0141_WYG_264-3b>¶
　雨過牛童提滿筐¶
　¶
　¶
　¶
　¶
　¶
　¶
御定佩文齋詠物詩選卷二百六十四¶
