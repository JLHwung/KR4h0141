# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.640600
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百六十
<pb:KR4h0141_WYG_160-1a>¶
　欽定四庫全書¶
御定佩文齋詠物詩選卷一百六十¶
　　冠簪類¶
　　　四言古¶
　　　　冠幘銘　　　　　　　　　(漢/)李　尤¶
　冠為元服幘為首服君子敬愼自强不忒¶
　　　五言古¶
　　　　贈四王冠詩　　　　　　　(漢/)應　亨¶
<pb:KR4h0141_WYG_160-1b>¶
　濟濟四令弟妙年踐二九令月維吉日成服加元首人¶
　咸飾其容鮮能離塵垢雖無兕觥爵杯醮傳㫖酒¶
　　　　贈潘正叔　　　　　　　　(晉/)陸　機¶
　過蒙時來運與爾遊承華執笏崇賢内振纓曽城阿¶
　　　五言律¶
　　　　翻著葛巾呈趙尹　　　　　(唐/)張　說¶
　昔日接㒿倒今我葛巾翻宿酒何時醒形骸不復存忽¶
　聞有佳客躧歩出閒門桃花春徑滿誤識武陵源¶
<pb:KR4h0141_WYG_160-2a>¶
　　　答陳拾遺贈竹簪　　　　　(唐/)張九齡¶
與君嘗此志因物復知心遺我龍鍾節非無玳瑁簪幽¶
素宜相重雕華豈所任為君安首飾懐此代兼金¶
　　　酬賀四贈葛巾之作　　　　(唐/)王　維¶
野巾傳惠好兹貺重兼金嘉此幽棲物能齊隱吏心早¶
朝方蹔挂晩沐復來簪坐覺囂塵逺思君共入林¶
　　　詠白油㡌送客　　　　　　(唐/)錢　起¶
薄質慚加首微隂幸庇身卷舒無定日行止必依人已¶
<pb:KR4h0141_WYG_160-2b>¶
沐脂膏惠寧辭雨露頻雖同客衣色不染洛陽塵¶
　　　答寄芙蓉冠子　　　　　　(唐/)王　建¶
一學芙蓉葉初開映水幽雖經小兒手不稱老夫頭枕¶
上眠常戴風前醉恐柔明年有閨閣此様必難求¶
　　　答友人惠牙簪　　　　　　(唐/)章孝標¶
牙簪不可忘來處隔炎方截得半輪月磨成四寸霜曉¶
辭梳齒膩秋入髪根凉好是紗巾下纖纖錐出囊¶
　　　山友寄蘚花冠　　　　　　(唐/)項　斯¶
<pb:KR4h0141_WYG_160-3a>¶
塵汙出華髪慚君青蘚冠此身閒未得終日戴應難好¶
就松隂掛宜當枕石看㑹須尋道士簪去繞霜壇¶
　　　丁孝廉惠冠巾　　　　　　　(明/)髙　啟¶
知試山人服冠巾逺寄重佳名因子夏舊製學林宗褁¶
映秋吟鬢攲宜晩醉容朝簪今已解斯上華陽峰¶
　　　酬惟喬贈巾　　　　　　　　(明/)薛　蕙¶
野巾初著日心賞竟朝曛試正行窺水從攲卧看雲坐¶
翻嫌月露出每避塵氛顧影還相笑風流媿使君¶
<pb:KR4h0141_WYG_160-3b>¶
　　七言律¶
　　　以紗巾寄魯望因而有作　　　(唐/)皮日休¶
周家新樣替三梁(頭巾起後/周武帝)褁髪偏宜白面郎掩斂乍疑¶
裁黒霧輕明渾似戴元霜今朝定見看花側明日應聞¶
漉酒香更有一般君未識虎文巾在綘霄房¶
　　　襲美以紗巾見惠繼以雅音因次韻酬謝¶
　　　　　　　　　　　　　　　　(唐/)陸龜蒙¶
薄如蟬翅背斜陽不稱春前贈&KR1933;郎初覺頂寒生逺吹¶
<pb:KR4h0141_WYG_160-4a>¶
預憂頭白透新霜堪窺水檻澄波影好拂花牆亞蕊香¶
知有芙蓉畱自戴(桐柏眞人/戴芙蓉冠)欲峨煙霧訪黃房¶
　　　友人遺華陽巾　　　　　　(唐/)闕　名¶
剪霧裁煙勝角冠來從玉洞五雲端醉宜薤葉攲斜影¶
穩稱菱花仔細看野客愛畱籠鶴髪谿翁争乞配魚竿¶
眞仙首飾勞相寄塵土翻慚戴去難¶
　　　椰子冠　　　　　　　　　(宋/)蘇　軾¶
天教日飲欲全絲美酒生林不待儀自漉疎巾邀醉客¶
<pb:KR4h0141_WYG_160-4b>¶
更將空殻付冠師規模簡古人爭看簪導輕安髮不知¶
更著短檐髙屋㡌東坡何事不違時¶
　　　謝人惠雲巾　　　　　　　　蘇　軾¶
燕尾稱呼理未便剪裁雲葉却夫然無心只是青山物¶
覆頂宜歸紫府仙轉覺周家新様俗未容陶令舊名傳¶
鹿門佳士勤相贈黒霧元霜合此肩¶
　　　網巾　　　　　　　　　　(元/)謝宗可¶
烏紗未解滌塵袢一網清風兩鬢寒篩影細分雲縷滑¶
<pb:KR4h0141_WYG_160-5a>¶
棋文斜界雪絲乾不須漁父燈前結且向詩翁鏡裏看¶
頭上任渠籠絡盡有時華髪亦衝冠¶
　　　謝戴文璝僉院惠艸㡌　　　(元/)陳　髙¶
細結夫須染色新使君持贈意偏眞玉川便易煎茶㡌¶
元亮還拋漉酒巾影墮水波浮晩照黒遮霜鬢隔秋塵¶
深慚欲報無瓊玖感戴寧忘拂拭頻¶
　　　别㡌　　　　　　　　　　(元/)丁鶴年¶
雲樣飄蕭月様圑百年雄麗壓南冠黃金綴頂攢文羽¶
<pb:KR4h0141_WYG_160-5b>¶
白璧垂纓間木難刺繡尚期平敵壘簪花曽夢舞仙壇¶
一從吹墮西風裏誰念塵沙白髪寒¶
　　　陵祀歸得賜煖耳詩和方石韻¶
　　　　　　　　　　　　　　　(明/)李東陽¶
烏紗巾上透凉颸一髪君恩力未辭賜煖宮貂同日戴¶
冐寒郊馬有人騎耳聞明主如絲詔心似窮民挾纊時¶
明向玉階還再拜羔羊重續退公詩¶
　　　籜冠　　　　　　　　　　(明/)朱之蕃¶
<pb:KR4h0141_WYG_160-6a>¶
龍孫頭角舊青霄蛻甲斑紋永不凋偃月製成籠短髩¶
切雲剪就映髙標都門掛後名心淨湖曲歸來逸興驕¶
酒漉葛巾慵更著行吟搔首自逍遥¶
　　　戊寅正月上尚巾禮成羣臣稱賀賜白金文綺¶
　　　　　　　　　　　　　　　(明/)于愼行¶
負扆年來海岳安春朝繡幘始加冠龍樓拂曙天顔近¶
玉座垂旒日角寛九廟神靈應已慰兩階環珮不勝歡¶
邇臣幸奉青蒲對珍賜還看出上䦨¶
<pb:KR4h0141_WYG_160-6b>¶
　　五言絶句¶
　　　答友人贈烏紗㡌　　　　　(唐/)李　白¶
領得烏紗㡌全勝白接㒿山人不照鏡稚子道相宜¶
　　七言絶句¶
　　　答元八遺紗㡌　　　　　　(唐/)張　籍¶
黒紗方㡌君邊得稱對山前坐竹牀惟恐被人偷樣剪¶
不曽閒戴出書堂¶
　　　華陽巾　　　　　　　　　(唐/)陸龜蒙¶
<pb:KR4h0141_WYG_160-7a>¶
　蓮花峰下得佳名雲褐相兼上鶴翎須是古壇秋霽後¶
　靜焚香炷禮寒星¶
　　　　漉酒巾　　　　　　　　　　陸龜蒙¶
　靖節髙風不可攀此巾猶墜凍醪間偏宜雪夜山中戴¶
　認取時情與醉顔¶
　　　　清興　　　　　　　　　　(唐/)韓　偓¶
　隂沈天氣連翩醉摘索花枝料峭寒擁鼻遶廊吟看雨¶
　不知遺却竹皮冠¶
<pb:KR4h0141_WYG_160-7b>¶
　　　　小遊仙詩　　　　　　　　(唐/)曹　唐¶
　昨夜相邀宴杏壇等閒乗醉走青鸞紅雲塞路東風緊¶
　吹綻芙蓉碧玉冠¶
　　　　玉山草堂口占　　　　　　(元/)顧　瑛¶
　臨池醉吸杯中月隔屋香傳蕊上花狂煞㑹稽于外史¶
　秋風吹墮小烏紗¶
　¶
御定佩文齋詠物詩選卷一百六十¶
