# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.111417
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0141_WYG_021-1a>¶
　欽定四庫全書¶
御定佩文齋詠物詩選巻二十一¶
　　寒類¶
　　　五言古¶
　　　　寒江吟　　　　　　　　　(唐/)孟　郊¶
　冬至日光白始知隂氣凝寒江波浪凍千里無平冰飛¶
　鳥絶髙羽行人皆晏興荻洲素浩渺碕㟁凘碐磳煙舟¶
　忽自阻風帆不相乗何況異形體信任為股肱渉江莫¶
<pb:KR4h0141_WYG_021-1b>¶
　渉凌得意須得朋結交非賢良誰免生愛憎凍水有再¶
　浪失飛有載騰一言縱醜詞萬響無善應取鍳諒不逺¶
　江水千萬層何當春風吹利渉吾道𢎞¶
　　　　苦寒吟　　　　　　　　　　孟　郊¶
　天色寒青蒼北風叫枯桑厚氷無裂文短日有冷光敲¶
　石不得火壯隂正奪陽調苦竟何言凍吟成此章¶
　　　　寒　　　　　　　　　　　(唐/)元　稹¶
　江瘴節候煖臘初梅巳殘夜来北風至喜見今日寒扣¶
<pb:KR4h0141_WYG_021-2a>¶
冰淺塘水擁雪深竹欄復此滿樽醁但呼誰與歡¶
　　　負暄　　　　　　　　　　(宋/)劉子翬¶
宵寒卧増裯晝寒起增衣何如負暄樂髙堂日暉暉引¶
光扉盡闢追影榻屢移妙趣乆乃酣閉目潛自知初如¶
擁紅爐凍粟消頑肌漸如飲醇醪暖力中融怡欠伸百¶
骸舒爬搔隨意為稍回驕佚氣頓改酸寒姿薰然沐慈¶
仁天恩豈余私願披横空雲四海同熈熈矯首望扶桑¶
傾心效園葵¶
<pb:KR4h0141_WYG_021-2b>¶
　　六言古¶
　　　寒苦謡　　　　　　　　　(晉/)夏侯湛¶
惟立冬之初夜天慘凜以降寒霜皚皚以被庭冰溏瀩¶
於井榦草槭槭以疏葉木蕭蕭以零殘松隕葉扵翠條¶
竹摧柯於緑竿¶
　　七言古¶
　　　前苦寒行　　　　　　　　(唐/)杜　甫¶
去年白帝雪在山今年白帝雪在地凍埋蛟龍南浦縮¶
<pb:KR4h0141_WYG_021-3a>¶
寒刮肌膚北風利楚人四時皆麻衣楚天萬里無晶輝¶
三尺之烏足恐斷羲和送將何所歸¶
　　五言律¶
　　　晩寒　　　　　　　　　　(唐/)白居易¶
急景流如箭凄風利似刀暝催雞翅斂寒束樹枝髙縮¶
水濃和酒加緜厚絮袍可憐冬計畢煖卧醉陶陶¶
　　　早寒　　　　　　　　　　　白居易¶
黄葉聚牆角青苔圍柱根被經霜後薄鏡遇雨来昏半¶
<pb:KR4h0141_WYG_021-3b>¶
捲寒檐幕斜開暖閣門迎冬兼送老只仰酒盈樽¶
　　　嵗晩苦寒　　　　　　　　(唐/)方　干¶
地氣寒不暢嚴風無定時挑燈青燼少呵筆尺書遲白¶
兎沒巳乆晨雞僵未知佇看開聖厯暄煦立為期¶
　　　壬辰九月二十三日天氣始寒以詩記之¶
　　　　　　　　　　　　　　　(宋/)唐　庚¶
朝来怪底冷前此巳重陽漸逼袴襦節稍聞灰火香煙¶
嵐向冬浄橘柚得霜黄嶺表雖多暑天時亦有常¶
<pb:KR4h0141_WYG_021-4a>¶
　　七言律¶
　　　苦寒　　　　　　　　　　(宋/)孔武仲¶
晨風獵獵巻書堂坐愛松筠耐雪霜嵗律崢嶸催暮景¶
時光宛轉偪新陽金巵滿引顔雖觧石火深籠燄不長¶
安得仙家却寒術吸噓霞氣赤城傍¶
　　　初寒　　　　　　　　　　(宋/)陸　游¶
船尾寒風不滿旗江邉叢祠常揜扉行人畏虎少晨起¶
舟子捕魚多夜歸茅葉翻翻帶宿雨葦花漠漠弄斜暉¶
<pb:KR4h0141_WYG_021-4b>¶
傷心到處聞砧杵九月今年未授衣¶
　　五言絶句¶
　　　寒夜作　　　　　　　　　(元/)掲傒斯¶
疎星凍霜空流月濕林薄虚館人不眠時聞一葉落¶
　　七言絶句¶
　　　春寒　　　　　　　　　　(宋/)文　同¶
東風何事力猶㣲凛凛邉寒上客衣舊雪未消新雪下¶
南園春色幾時歸¶
<pb:KR4h0141_WYG_021-5a>¶
　　　　春寒　　　　　　　　　　(宋/)王　越¶
　二月邉城雪尚飛年年草色見春遲不知上苑新桃李¶
　開到東風第幾枝¶
　¶
　¶
　¶
　¶
　¶
<pb:KR4h0141_WYG_021-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二十一¶
