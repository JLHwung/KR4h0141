# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.975929
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR4h0141_WYG_126-1a>¶
　欽定四庫全書¶
御定佩文齋詠物詩選巻一百二十六¶
　　隄岸類¶
　　　五言古¶
　　　　登隄望水　　　　　　　　(梁/)元　帝¶
　驅馬河隄上非謂城隅遊懷山殊未巳徒然勞九愁旅¶
　泊依邨樹江槎擁戍樓髙岸翻成浦曲港反通舟棗野¶
　良知歎瓠河今可儔願假宣尼道泗水却横流¶
<pb:KR4h0141_WYG_126-1b>¶
　　　　登武昌岸望　　　　　　　(陳/)隂　鏗¶
　遊人試歴覽舊跡已丘墟巴水縈非字楚山斷類書荒¶
　城髙仞落古栁細條疎煙蕪遂若此當不為能居¶
　　　七言古¶
　　　　隄下　　　　　　　　　　(宋/)孔武仲¶
　隄下人家喧笑語髙揭青帘椎瓦鼓黄流滚滚經簷甍¶
　一任征夫作船苦緑榆覆水平如盃前灣旋放水頭來¶
　聲如怒虎著船底玉石磊砢相喧豗黄河雖斷隨渠急¶
<pb:KR4h0141_WYG_126-2a>¶
舟楫舒遲行旋澀獨上平隄望逺天衣裘巳畏西風入¶
　　　汴隄行　　　　　　　　　(宋/)孔平仲¶
長隄杳杳如絲直隱以金椎密無迹當年何人種緑榆¶
千里分隂送行客波間交語船上下馬頭一别人南北¶
日輪西入鳥不飛從古舟車無斷時¶
　　　太平隄行　　　　　　　　(明/)皇甫汸¶
太平門外古崇隄嘉樹扶疎夾路垂負郭盡為芳草地¶
沿河直遶白雲司當時王貢總仙才况是承恩北闕來¶
<pb:KR4h0141_WYG_126-2b>¶
御史府中烏半宿尚書門下騎雙廻青山㡬度朝陵節¶
元水曽流祓洛杯鳴珂再過平沙道問舍多為後來少¶
巳看奏賦甘泉宮每憶傳詩臨海嶠驚心歳序易經春¶
舉目湖山宛自新含香不覩遊蘭客息影徒逢愛樹人¶
由來聚散皆無定欲寄相思那可因¶
　　七言律¶
　　　吳興新隄　　　　　　　　(唐/)朱慶餘¶
春隄一望思無涯樹勢還同水勢斜深映菰蒲三十里¶
<pb:KR4h0141_WYG_126-3a>¶
晴分城郭㡬千家謀成既不勞人力境逺偏宜隔浪花¶
若與青山長作固汀洲肯恨栁絲遮¶
　　　蘇隄春曉　　　　　　　　(明/)聶大年¶
樹煙花霧遶隄沙樓閣朦朧一半遮三竺鐘聲催落月¶
六橋栁色帶棲鴉緑窗睡覺聞啼鳥綺閣粧成喚賣花¶
遥望酒旗何處是炊煙起處有人家¶
　　五言絶句¶
　　　入朝洛隄歩月　　　　　　(唐/)上官儀¶
<pb:KR4h0141_WYG_126-3b>¶
脈脈廣川流驅馬歴長洲鵲飛山月曙蟬噪野風秋¶
　　七言絶句¶
　　　隄上行　　　　　　　　　(唐/)劉禹錫¶
春隄繚繞水徘徊酒舍旗亭次第開日晩上樓招估客¶
峨舸大艑落颿來¶
　　　魏王隄　　　　　　　　　(唐/)白居易¶
花寒嬾發鳥慵啼信馬閒行到日西何處未春先有思¶
栁條無力魏王隄¶
<pb:KR4h0141_WYG_126-4a>¶
　　　　隄上行　　　　　　　　　(唐/)張　籍¶
　酒旗相望大隄頭隄下連檣隄上樓日暮行人爭渡急¶
　槳聲伊軋滿中流¶
　　　　其二¶
　江南江北望烟波入夜行人相應歌桃葉傳情竹枝怨¶
　水流無限月明多¶
　　　　汴隄　　　　　　　　　　(宋/)劉子翬¶
　參差歌吹動離舟宮女張帆信浪流轉盡栁隄三百曲¶
<pb:KR4h0141_WYG_126-4b>¶
　夜橋燈火看揚州¶
　¶
　¶
　¶
　¶
　¶
　¶
御定佩文齋詠物詩選卷一百二十六¶
