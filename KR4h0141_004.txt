# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:15.809647
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷四
<pb:KR4h0141_WYG_004-1a>¶
　欽定四庫全書¶
御定佩文齋詠物詩選巻四¶
　　星類¶
　　　五言古¶
　　　　衆星詩　　　　　　　　　(晉/)傅　𤣥¶
　朗月共衆星日出擅其名冬寒地為裂春和草木榮陽¶
　德雖普濟非隂亦不成¶
　　　　賀老人星詩　　　　　　(北齊/)邢　邵¶
<pb:KR4h0141_WYG_004-1b>¶
　瑞動星光照化穆月輪重庶徵符祉籙將以贊時雍¶
　　　　奉和月夜觀星應令　　　　(隋/)蕭　琮¶
　陽精已南陸大曜始西流夕風凄謝暑夜氣應新秋重¶
　門月已映嚴城漏漸脩臨風出累榭度月蔽層樓靈河¶
　隔神女仙轡動星牛玉衡指棟落瑶光對幌留徒知仰¶
　閶闔乘槎未有由¶
　　　　奉和月夜觀星應令　　　　(隋/)袁　慶¶
　六龍初汎影顧兔復馳光戒井傳宵漏山庭引夕凉宸¶
<pb:KR4h0141_WYG_004-2a>¶
居多勝託閒歩出琳堂爛爛星芒動耿耿清河長青道¶
移天駟北極轉文昌喬枝猶隠畢絶頂半侵張仰觀留¶
玉裕睿作動金相無庸徒抱寂何以繼連章¶
　　　奉和月夜觀星應令　　　　(隋/)諸葛穎¶
䆗窱神居逺蕭條更漏深薄煙淨遥色髙樹肅清隂星¶
月滿兹夜燦爛還相臨連珠欲東上團扇漸西沈澄水¶
含斜漢脩樹隠横參時聞送籌柝屢見繞枝禽聖情記¶
餘事振玉復鳴金¶
<pb:KR4h0141_WYG_004-2b>¶
　　　奉和月夜觀星應令　　　　(唐/)虞世南¶
早秋炎景暮初弦月彩新清風滌暑氣零露淨囂塵薄¶
霧銷輕縠鮮雲巻夕鱗休光灼前曜瑞彩接重輪緣情¶
摛聖藻竝作命徐陳小草誠渝濫吹嘘偶縉紳天文豈¶
易述徒知仰北辰¶
　　　詠星　　　　　　　　　　(唐/)董思恭¶
厯厯東井舎昭昭右掖垣雲際龍文出池中鳥色翻流¶
輝下月露墜影入河源方知潁川集别有太丘門¶
<pb:KR4h0141_WYG_004-3a>¶
　　　夜行觀星　　　　　　　　(宋/)蘇　軾¶
天髙夜氣嚴列宿森就位大星光相射小星鬧如沸天¶
人不相干嗤彼本何事世俗强指摘一一立名字南箕¶
與北斗乃是家人器天亦豈有之無廼遂自謂迫觀知¶
何如逺想偶有似茫茫不可曉使我長歎喟¶
　　　齋居感興　　　　　　　　(宋/)朱　子¶
微月度西嶺爛然衆星光明河斜未落斗柄低復昂感¶
此南北極樞軸遥相當太乙有常居仰瞻獨煌煌中天¶
<pb:KR4h0141_WYG_004-3b>¶
照四國三辰環侍旁人心要如此寂感無邊方¶
　　　觀孫太古周天二十八宿星君像圖¶
　　　　　　　　　　　　　　　(元/)呉　萊¶
大圜杳何極鼇柱屹不傾日月光最耀衆星劇縱横周¶
天二十八錯粲各有名荒哉審厥象晃朗奪目睛東垣¶
青龍崛西園白虎獰翾飛鳥隼狀偃伏龜蛇精紫宫自¶
然拱銀漢無復聲五行所經緯甘石知性情上界足官¶
府神人居穆清跳踉鬼脚㨗舑舕獸面頳裳衣㸦躶襲¶
<pb:KR4h0141_WYG_004-4a>¶
角鬛紛披鬡豈其太白變嬉戲類孲嬰照臨多芒角躔¶
次在縮贏揣摩過人料彩繪匪世程伊誰駕一氣得以¶
導九坑想像凌倒景觀逰撫層城虛空何宮宇蒼莽孰¶
節旌凡夫本狹見四顧惟寰瀛秪疑列宿質却混殊方¶
氓山神對我博刻石華山陘海神靳我畫浪巻滄海鯨¶
天神詎可識萬古欺聾盲星占世有職畫史吾奚評¶
　　七言古¶
　　　桐盧道口書事　　　　　　(宋/)程　俱¶
<pb:KR4h0141_WYG_004-4b>¶
一星熠熠初尚微俄頃滿天如灼龜谿流黯黮四山黒¶
寒芒當空惟太白舉頭仰看天漫漫飛星縱横絶河漢¶
新月未髙不可見孤舟影入蘋花岸¶
　　五言律¶
　　　星　　　　　　　　　　　(唐/)李　嶠¶
蜀郡靈槎轉豐城寶劒新將軍臨北塞天子入西秦未¶
作三台輔寧為五老臣今宵潁川曲誰識聚賢人¶
　　　星　　　　　　　　　　　(明/)許　穀¶
<pb:KR4h0141_WYG_004-5a>¶
麗天疑有質連貝各呈輝森布標分野羣來捧太微宵¶
占賢士聚曉覺故人稀獨喜旄頭落天南奏凱歸¶
　　五言排律¶
　　　省試七月流火　　　　　　(唐/)敬　括¶
前庭一葉下言念忽驚秋變節金初至分寒火正流氣¶
含凉夜早光拂夏雲收助月微明散沿河麗景浮禮標¶
時令爽詩興國風幽自此觀邦政深知王業優¶
　　　賦得玉繩低建章　　　　　(唐/)張仲素¶
<pb:KR4h0141_WYG_004-5b>¶
迢迢玉繩下芒彩正闌干稍復臨鳷鵲方疑近露寒微¶
明連粉堞的皪映僊盤横接河流淺低將夜色殘天榆¶
隨影沒宮樹與光攢遐想西垣客長吟欲罷難¶
　　　老人星　　　　　　　　　(唐/)趙　蕃¶
太史占南極秋分見夀星增輝延寶厯發曜起祥經灼¶
爍依狼地照彰近帝庭髙懸方皛皛孤白乍熒熒應見¶
光親吐休徵德自形既能符聖祚從此表遐齡¶
　　　夀星見　　　　　　　　　(唐/)盧　渥¶
<pb:KR4h0141_WYG_004-6a>¶
元象今何應時和政亦平祥為一人夀色映九霄明皎¶
潔垂銀漢光芒近斗城含規同月滿表瑞得天清甘露¶
盈條降非煙向日生無如此嘉祉率土荷秋成¶
　　　賦得郎官上應列宿　　　　(唐/)公乘億¶
北極佇文昌南宮曉拜郎紫泥乗帝澤銀印佩天光緯¶
結三台側鉤連四輔旁佐商依傳說仕漢笑馮唐委珮¶
揺秋色峨冠帶晩霜自然符列象千古耀巖廊¶
　　七言律¶
<pb:KR4h0141_WYG_004-6b>¶
　　　駕幸朝天宮祭星之作　　　(明/)李　禎¶
上帝蕭臺衞百靈儲皇拂曙醮羣星清都秘籙開雲篆¶
白晝神雷擲火鈴曉露未乾珠樹濕天風微動寶花零¶
叨恩久在南宮裏長從鸞輿幸冶亭¶
　　五言絶句¶
　　　夜宿山寺　　　　　　　　(唐/)李　白¶
層樓髙百尺手可摘星辰不敢髙聲語恐驚天上人¶
　　　絶句　　　　　　　　　　(唐/)賈　島¶
<pb:KR4h0141_WYG_004-7a>¶
中夜忽自起汲此百尺泉林木含白露星斗在青天¶
　　　五更轉　　　　　　　　　(明/)劉　基¶
四更城上寒刁斗鳴不歇披衣出户視太白光如月¶
　　七言絶句¶
　　　奉和幸韋嗣立山莊應制　　(唐/)沈佺期¶
東山朝日翠屛開北闕晴雲采仗來喜遇天文七曜動¶
少微今夜近三台¶
　　　盆池　　　　　　　　　　(唐/)韓　愈¶
<pb:KR4h0141_WYG_004-7b>¶
池光天影共青青拍岸纔添水數缾且待夜深明月去¶
試看涵得幾多星¶
　　　登觀音臺望城　　　　　　(唐/)白居易¶
百千家似圍碁局十二街如種菜畦遥認微微入朝火¶
一條星宿五門西¶
　　　戲和夢得答李侍郎詩有文星之句¶
　　　　　　　　　　　　　　　　白居易¶
看題錦繡報瓊瓌俱是人天第一才好遣文星守躔次¶
<pb:KR4h0141_WYG_004-8a>¶
也須防有客星來¶
　　　題水月臺　　　　　　　　(唐/)李　渉¶
平流白日無人愛橋上閒行若箇知水似晴天天似水¶
兩重星㸃碧琉璃¶
　　　歩虛詞　　　　　　　　　(唐/)陳　羽¶
漢武清齋讀鼎書内官扶上畫雲車壇上月明宮殿閉¶
仰看星斗禮空虛¶
　　　即事　　　　　　　　　　(宋/)陸　㳺¶
<pb:KR4h0141_WYG_004-8b>¶
小閣憑欄望逺空天河横貫斗牛中他年鼓角榆闗路¶
馬上遥看與此同¶
　　　和胡士恭灤陽巴納即事　　(元/)貢師泰¶
野館吹燈夜未央薄寒偏透越羅裳出門不記人行路¶
馬首惟占北斗光¶
　　　師子林即景　　　　　　(元/)僧惟則¶
斜梅勢壓石闌干花似垂頭照影看白晝雲陰天欲雪¶
半池星斗逼人寒¶
<pb:KR4h0141_WYG_004-9a>¶
　　　　題陳太初畫扇　　　　　　(明/)劉　基¶
　汎湖浮海兩如何滿地秋風起白波爭似乗槎隨博望¶
　玉繩光裏看山河¶
　　　　小㳺仙　　　　　　　　　(明/)桑　恱¶
　雲浮碧落似輕塵散歩閒過析木津莫訝神光生兩舄¶
　天行是處躡星辰¶
　　　　早朝　　　　　　　　　　(明/)楊子器¶
　綵雲飛繞鳳凰樓簾捲屛開見玉旒西殿鐘聲朝已落¶
<pb:KR4h0141_WYG_004-9b>¶
　滿天星斗未曾收¶
　　　　太岳紀逰　　　　　　　　(明/)敖　英¶
　偶來雲卧紫霄宫露洗瑶臺月浸空夜半星官朝北斗¶
　歩虚聲在萬花中¶
　¶
　¶
　¶
御定佩文齋詠物詩選卷四¶
