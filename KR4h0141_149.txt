# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.443902
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百四十九
<pb:KR4h0141_WYG_149-1a>¶
　欽定四庫全書¶
御定佩文齋詠物詩選卷一百四十九¶
　　儀器類¶
　　　五言律¶
　　　　銅儀　　　　　　　　　　(元/)掲傒斯¶
　法象坤儀重來從汴水遷飛龍纒四極黄道界中天望¶
　絶秋毫永循環太古前荒臺明月夜厯厯應星躔¶
　　　五言排律¶
<pb:KR4h0141_WYG_149-1b>¶
　　　　尚書郎上直聞春漏　　　　(唐/)張少博¶
　建禮含香處重城待漏辰徐聞傳鳯闕曉唱辨雞人銀¶
　箭聽將盡銅壺滴更新催籌當五夜移刻及三春杳杳¶
　從天逺泠泠出禁頻直廬殘響曙肅穆對勾陳¶
　　　　冬夜集賦得寒漏　　　　　(唐/)皇甫冉¶
　清冬洛陽客寒漏建章臺出禁因風徹縈牕共月來偏¶
　將殘瀨雜乍與逺鴻哀遥夜重城警流年滴水催閒齋¶
　堪坐聽况有故人杯¶
<pb:KR4h0141_WYG_149-2a>¶
　　　觀象臺銅渾天儀刻漏　　　(明/)鍾　惺¶
製出何人手年標異代君篆成蝌蚪跡斑上鷓鴣紋古¶
瓦棲朝露孤楹抱宿雲九金來禹牧七政準堯文候較¶
吹葭審躔從累黍分當時甘石軰心目太精勤¶
　　七言律¶
　　　銅儀　　　　　　　　　　(唐/)韋　莊¶
銅儀一夜變葭灰煖律還吹嶺上梅已喜漢宮今再睹¶
更驚堯厯又重開窓中逺岫青如黛門外長江緑似苔¶
<pb:KR4h0141_WYG_149-2b>¶
誰念閉關張仲蔚滿庭春雨長蒿萊¶
　　　刻漏　　　　　　　　　　(宋/)朱　子¶
無疑莫詣君平肆任運休尋季主家謾設銅壺候尺咫¶
閒參玉表騐分差不妨啟處知時節那更榮枯紀歲華¶
却羡昇平好官府日髙三丈放朝衙¶
　　五言絶句¶
　　　宮中樂　　　　　　　　　(唐/)令狐楚¶
月上宮花靜烟含苑樹深銀臺門已閉仙漏夜沈沈¶
<pb:KR4h0141_WYG_149-3a>¶
　　　七言絶句¶
　　　　宮詞　　　　　　　　　　(宋/)花蕊夫人¶
　雞人報曉纔三唱玉井金牀轉轆轤烟引御爐香繞殿¶
　漏籖初刻上銅壺¶
　　　　早朝詩　　　　　　　　　(明/)楊子器¶
　殘月朣朧欲五更禁門候立萬燈明君王静對銅人坐¶
　一夜齋宮數漏聲¶
　　　　引奏後即事　　　　　　　(明/)蔡　羽¶
<pb:KR4h0141_WYG_149-3b>¶
　千門花柳轉楓宸百和香中過輦塵銀箭忽從天上落¶
　六宮仙子聽時辰¶
　　　　日星晷　　　　　　　　　(明/)周玉簫¶
　八節晨昏子半時極星出地較髙卑君心不似天經緯¶
　日日歸垣定不移¶
　¶
　¶
御定佩文齋詠物詩選卷一百四十九¶
