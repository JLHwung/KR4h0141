# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.655853
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百六十一
<pb:KR4h0141_WYG_161-1a>¶
　欽定四庫全書¶
御定佩文齋詠物詩選卷一百六十一¶
　　衣類(附帕/)¶
　　　五言古¶
　　　　新製布裘　　　　　　　　(唐/)白居易¶
　桂布白似雪呉綿軟於雲布重綿且厚為裘有餘温朝¶
　擁坐至暮夜覆眠達晨誰知嚴冬月肢體暖如春中夕¶
　忽有念撫裘起逡巡丈夫貴兼濟豈獨善一身安得萬¶
<pb:KR4h0141_WYG_161-1b>¶
　里裘葢裹周四垠穩暖皆如我天下無寒人¶
　　　　黑裘　　　　　　　　　　(宋/)王禹偁¶
　野蠶自成繭繰密為山綢此物産何許萊夷負海州一¶
　端重數斤裁染為䙝裘守黒異華侈崇儉非輕柔熏香¶
　則無取風雪曽何憂朝可奉冠帶夜以為衾禂晏嬰三¶
　十年庶幾跡相侔季子歎貂弊吾服已為優不恥狐貉¶
　者亦當師仲由况我屢遷謫行採賡歌謳映髪垂鷺頂¶
　植杖昻鳩頭袖寛可以舞老農即為儔不曳銀臺門任¶
<pb:KR4h0141_WYG_161-2a>¶
爾争封侯¶
　　　澣衣圖　　　　　　　　　(元/)曹伯啟¶
静女思歸寧澣衣拜髙堂隱士履貞固濯纓視滄浪茍¶
有涓潔心顦顇猶姬姜常懐濟時䇿進退皆康莊¶
　　　藤蓑次陳公甫韻　　　　　(明/)李東陽¶
采藤復采藤日夕費斤斧製為身上蓑人古衣亦古借¶
問製者誰白沙乃蓑祖冉冉緑蓑衣蕭蕭白沙渚披蓑¶
向江水顧影還獨語愛此勿輕捐春江正多雨¶
<pb:KR4h0141_WYG_161-2b>¶
　　　藤蓑　　　　　　　　　　(明/)陳憲章¶
一蓑費幾藤南岡礪朝斧交加落翠鬘制作䫫上古吾¶
聞大澤濵羊裘動世祖何如六尺蓑滅跡蘆花渚舉俗¶
無與同天隨夢中語今夜不須歸前谿正風雨¶
　　　其二¶
新蓑藤葉青舊蓑藤葉白新故理則然胡為妄忻戚扁¶
舟西湖口坐望南山石東風吹新蓑浩蕩滄溟黑須㬰¶
月東上萬里天一碧安得同心人婆娑共今夕¶
<pb:KR4h0141_WYG_161-3a>¶
　　七言古(附長短句/)¶
　　　詶殷佐明見贈五雲裘歌　　(唐/)李　白¶
我吟謝朓詩上語朔風颯颯吹飛雨謝朓已往青山空¶
後來繼之有殷公粉圖珍裘五雲色燦如晴天散綵虹¶
文章彪炳光陸離應是素娥玉女之所為輕如松花落¶
金粉濃似苔錦含碧滋逺山積翠横海島殘霞霏丹映¶
江草凝毫採掇花露容幾年功成奪天造故人贈我我¶
不違著令山水含清暉頓驚謝康樂詩興生我衣襟前¶
<pb:KR4h0141_WYG_161-3b>¶
林壑斂暝色袖上煙霞收夕霏羣仙長嘆驚此物千崖¶
萬嶺相縈鬱身騎白鹿行飄颻手翳紫芝笑披拂相如¶
不足誇鷫鸘王恭鶴氅安可方瑶臺雪花數千點片片¶
吹落春風香為君持此凌蒼蒼上朝三十六玉皇下窺¶
夫子不可及矯首相思空斷腸¶
　　　雪軒髙士以白紵製服作歌戲贈¶
　　　　　　　　　　　　　　　(元/)周　權¶
經氷緯玉紛縱横三盥寒露方織成曉機裂下不敢翫¶
<pb:KR4h0141_WYG_161-4a>¶
一道雪瀑來中庭天然精潔不可涴犀熏麝染慚呉綾¶
製成素服輕於雪雅稱仙官鏘珮玦星斗離離夜挿掾¶
髙興飄飄白銀闕乘風便控紫鸞車瓊簫吹落蓬萊月¶
　　　擬寄衣曲　　　　　　　　(元/)鄭允端¶
男兒逺向交河道鐵馬金戈事征討邊頭八月霜風寒¶
欲寄征衣須趁早急杵清砧擣夜深玉纖銅斗熨貼平¶
裁縫製就衣襖裙千針萬線始得成封裹重重寄邊使¶
為語夫君奮忠義好將功業立邊陲要使聲名垂史記¶
<pb:KR4h0141_WYG_161-4b>¶
　　　裁衣行　　　　　　　　　(明/)劉　秩¶
裁衣須裁短短衣短衣上馬輕如飛縫袖須縫窄窄袖¶
袖窄彎弓不礙肘短衣窄袖樣時新殷勤寄與從軍人¶
願郎著衣便弓馬破敵長驅古城下明年佩印披紫緋¶
裁衣不比從軍時¶
　　五言律¶
　　　端午日賜衣　　　　　　　(唐/)杜　甫¶
宮衣亦有名端午被恩榮細葛含風軟香羅疉雪輕自¶
<pb:KR4h0141_WYG_161-5a>¶
天題處濕當暑著來清意内稱長短終身荷聖情¶
　　　謝令狐綯相公賜衣九事　　　(唐/)賈　島¶
長江飛鳥外主簿跨驢歸逐客寒前夜元戎與厚衣雪¶
來松更緑霜降月彌輝即入調殷鼎朝分是與非¶
　　　敝裘　　　　　　　　　　　(元/)楊　載¶
寂寞牛衣子能無敝縕袍塵埃須浣濯蟣蝨費爬搔意¶
味存鷄肋寒凉視馬毛千金既銷鑠猶聽朔風號¶
　　　謝賜衣　　　　　　　　　　(明/)髙　啟¶
<pb:KR4h0141_WYG_161-5b>¶
臚呼遥捧賜拜服望蓬萊香帶爐煙下光迎扇月開竒¶
文天女織新樣内官裁被澤徒深厚慚無奪錦才¶
　　五言排律¶
　　　古錦裾　　　　　　　　　　(唐/)吳　融¶
濯水經何日隨風故有人緑衣猶逼畫丹頂尚迷眞(錦上/冇鸚)¶
(鵡/鶴)暗淡雲沈古青蒼蘚剝新映襟知染唾侵韉想縈塵¶
掣曳無由覩流傳乆自珍武威應認得牽挽幾當春¶
　　七言律¶
<pb:KR4h0141_WYG_161-6a>¶
　　　元九以紵絲布白輕褣見寄製成衣服以詩報¶
　　　　之　　　　　　　　　　(唐/)白居易¶
緑絲文布素輕褣珍重京華手自封貧友素勞君寄附¶
山妻親為我裁縫袴花白似秋雲薄衫色青於春艸濃¶
欲著却休知不稱折腰無復舊形容¶
　　　聞行簡恩賜章服喜成長句寄之¶
　　　　　　　　　　　　　　　　白居易¶
吾年五十加朝散爾亦今年賜服章齒髪却同知命歳¶
<pb:KR4h0141_WYG_161-6b>¶
官銜俱是客曹郎榮傳錦帳花聨萼綵動綾袍鴈趁行¶
大抵著緋宜老大莫嫌秋鬢數經霜¶
　　　喜劉蘇州恩賜金紫遥想賀讌以詩慶之¶
　　　　　　　　　　　　　　　　白居易¶
海内姑蘇太守賢恩加章綬豈徒然賀賔喜色欺杯酒¶
醉妓歡聲遏管絃魚珮葺鱗光照地鶻銜瑞草勢冲天¶
莫嫌鬢上些些白金紫由來稱長年¶
　　　和楊六尚書喜兩弟漢公轉吳興魯士賜章服¶
<pb:KR4h0141_WYG_161-7a>¶
　　　　命賔開宴用慶恩榮賦長句見示¶
　　　　　　　　　　　　　　　　白居易¶
華筵賀客日紛紛劒外歡娛洛下聞朱紱寵光新照地¶
彤襜喜氣逺凌雲榮聨花萼知難和樂助塤箎酒易醺¶
感羨料應知我意今生此事不如君¶
　　　故衫　　　　　　　　　　　白居易¶
闇淡緋衫稱老身半披半曳出朱門䄂中吳郡新詩本¶
襟上杭州舊酒痕殘色過梅看向盡故香因洗嗅猶存¶
<pb:KR4h0141_WYG_161-7b>¶
曽經爛熳三年著欲棄空箱似少恩¶
　　　詶樂天得稹所寄紵絲布白輕褣製成衣服以¶
　　　　詩報之　　　　　　　　(唐/)元　稹¶
湓城萬里隔巴庸紵薄綈輕共一封腰帶定知今瘦小¶
衣衫難作逺裁縫惟愁書到炎凉變忽見詩來意緒濃¶
春草緑茸雲色白想君騎馬好儀容¶
　　　和蔣學士新授章服　　　　(唐/)王　建¶
五色箱中綘服春笏花成就白魚新看宣賜處驚廻眼¶
<pb:KR4h0141_WYG_161-8a>¶
著謝恩時便稱身瑞草惟承天上露紅鸞不受世間塵¶
翰林同賀文章出驚動茫茫下界人¶
　　　賀淮南節度盧員外賜緋　　(唐/)羅　隱¶
儉蓮髙貴九霄間燦燦朱衣降五雲驄馬早年曽避路¶
銀魚今日且從軍銜題綵服垂天眷袍展花心透縠紋¶
應笑當年老萊子鮮華都降自明君¶
　　　賀淮南節度盧員外賜緋　　(唐/)徐　商¶
朱紫花前賀故人兼榮此㑹頗關身同年座上聨賔榻¶
<pb:KR4h0141_WYG_161-8b>¶
宗姓亭中布錦䄄晴日照旗紅灼爍韶光入隊影玢璘¶
芳菲解助今朝喜嫩蕊青條滿眼新¶
　　　賀盧員外賜緋　　　　　　(唐/)段成式¶
雲雨軒懸鶯語新一篇佳句占陽春銀黄年少偏欺酒¶
金紫風流不讓人連璧座中斜日滿貫珠歌裏落花頻¶
莫辭倒載吟歸去看取東山又吐茵¶
　　　賀盧員外賜緋　　　　　　(唐/)王　傳¶
朱紫聨輝照日新芳菲全屬斷金人華筵重處宗盟地¶
<pb:KR4h0141_WYG_161-9a>¶
白雪飛時郢曲春仙府色饒攀桂侶蓮華光讓握蘭身¶
自憐亦是膺門客吟想恩榮氣益振¶
　　　歸鄉蒙賜錦衣　　　　　　(唐/)翁承贊¶
九重宣㫖下丹墀面對天顔賜錦衣中使擎來三殿曉¶
寳箱開處五雲飛徳音耳聽君恩重金印腰懸已力微¶
更待臨軒陳鼓吹星軺便指故鄉歸¶
　　　宣賜錦袍設上贈諸郡客　　(唐/)劉　兼¶
十月芙蓉花滿枝天庭驛騎賜寒衣將同玉蝶侵肌冷¶
<pb:KR4h0141_WYG_161-9b>¶
也遣金鵬徧體飛夜卧始知多忝竊晝行方覺轉光輝¶
深冬若得朝丹闕太華峰前衣錦歸¶
　　　道服　　　　　　　　　　(宋/)王禹偁¶
楮符布褐皂紗巾曽奉西垣寓直人此際暫披因假日¶
如今長著見閒身濯纓未識三湘水漉酒空經五桞春¶
不為行香著朝服二車誰信舊詞臣¶
　　　謝茅山主者贈白羅氅衣請為作大洞祖宗師¶
　　　　四十五贊　　　　　　　(元/)虞　集¶
<pb:KR4h0141_WYG_161-10a>¶
鶴氅裁成雪色新仙翁持寄感情眞清髙自此全拋俗¶
寛博由來穩稱身珮玉洞聞雲外響劒光飛射日中塵¶
畫圖寫向羣眞裏便是揮毫贊詠人¶
　　　登第賜章服　　　　　　　(元/)宋　褧¶
承平天子重科名章服分頒出大明袍是涿羅香縷細¶
笏勝楷木素文横晨趨象魏雲霞燦夕奏龍池玉雪清¶
遥想鳴珂朝㑹處鵷行爭訝被恩榮¶
　　　戊寅正月進講賜大紅織成縀衣一襲¶
<pb:KR4h0141_WYG_161-10b>¶
　　　　　　　　　　　　　　　(明/)于愼行¶
講殿朝朝聖渥頻賜衣又見出楓宸織成共識金梭巧¶
貢到初開錦樣新色借宮雲紅近日香浮仙珮暖宜春¶
垂裳幸值軒唐理補衮無勞媿許身¶
　　五言絶句¶
　　　尚書念舊垂賜袍衣率題絶句獻上以申感謝¶
　　　　　　　　　　　　　　　(唐/)岑　參¶
富貴情猶在相逢豈間然綈袍更有贈深荷故人憐¶
<pb:KR4h0141_WYG_161-11a>¶
　　　邊軍支春衣　　　　　　　(唐/)柳公權¶
挾纊非眞纊分衣是假衣從今貔虎士不憚戍金微¶
　　　四時宮詞　　　　　　　　(元/)曹文晦¶
雪亞䨇鴛瓦寒生五鳳樓羊羔初燕罷分賜繡㲨裘¶
　　　古詞　　　　　　　　　　(明/)髙　啟¶
妾刀不斷機郎行當早歸還將機中錦作郎身上衣¶
　　　古意　　　　　　　　　　(明/)趙南星¶
錦織䨇鴛鴦還自裁為衣恐入他人手不解惜分飛¶
<pb:KR4h0141_WYG_161-11b>¶
　　　七夕詠百花畫衣　　　　　(明/)柳應芳¶
七夕畫衣裁一花一色開當筵翻酒濕爭道渡河來¶
　　　典衣曲　　　　　　　　　(明/)陳　鴻¶
典盡衣難贖鄰家夜搗砧那堪風露冷兒女說秋深¶
　　六言絶句¶
　　　七月寄衣　　　　　　　　(明/)董少玉¶
鴈鴻何處飛鳴滿目蕭條黃草書來先寄寒衣風雨太¶
原秋早¶
<pb:KR4h0141_WYG_161-12a>¶
　　七言絶句¶
　　　花褐裘　　　　　　　　　(唐/)張　籍¶
對織芭蕉雪毳新長縫衫䄂窄裁身到頭須向邊城著¶
消得秋風稱獵塵¶
　　　戲題試衫　　　　　　　　(唐/)司空圖¶
朝班盡說人宜紫洞府應無鶴著緋從此玉皇須破例¶
染霞裁賜地仙衣¶
　　　小遊仙詞　　　　　　　　(唐/)曹　唐¶
<pb:KR4h0141_WYG_161-12b>¶
八海風凉水影髙上卿敎製赤霜袍鮫絲玉線難裁割¶
須借玉妃金剪刀¶
　　　新服裁製初成　　　　　　(唐/)薛　濤¶
紫陽宮裏賜紅綃仙霧朦朧隔海遥霜兔毳寒氷繭淨¶
嫦娥笑指織星橋¶
　　　其二¶
九炁分為九色霞五靈仙馭五雲車春風因過東君舍¶
偷樣人間染百花¶
<pb:KR4h0141_WYG_161-13a>¶
　　　劉子澄寄羊裘　　　　　　(宋/)朱　子¶
誰把羊裘與醉披故人心事不相違意行今夜知何處¶
月冷風凄未肯歸¶
　　　輦下曲　　　　　　　　　(元/)張　昱¶
只孫官樣青紅錦裹肚圓文寳相珠羽仗執金班控鶴¶
千人魚貫振嵩呼¶
　　　宮詞　　　　　　　　　　(元/)柯九思¶
萬里名王盡入朝法宮置酒奏簫韶千官一色眞珠襖¶
<pb:KR4h0141_WYG_161-13b>¶
寳帶攢裝穩稱腰¶
　　　惟寅徵君踏雨過林館為畱終日因誦近賦絶¶
　　　　句三首輒走筆奉和(録一/)　(元/)周　砥¶
秋來長掩竹間扉過客誰能識道機慚愧廬山陳處士¶
時來共葺薜蘿衣¶
　　　山居詩　　　　　　　　　(元/)僧清珙¶
一天紅日曉東南自拔青苖挿瘦田布䄌半沾泥水濕¶
歸來脫曬竹房前¶
<pb:KR4h0141_WYG_161-14a>¶
　　　元宮詞　　　　　　　　　(明/)朱有燉¶
閶闔門開擁鉞旄千官侍立曉星髙尚衣欲進虬龍服¶
錯捧天鵞織錦袍¶
　　　其二¶
健兒千隊足如飛隨從南郊露未晞鼓吹聲中春日曉¶
御前咸著只孫衣¶
　　　其三¶
纖纖初月鵞黃嫩淺淺方池鴨緑澄内苑秋深天氣冷¶
<pb:KR4h0141_WYG_161-14b>¶
越羅衫子換吳綾¶
　　　貞谿初夏　　　　　　　　(明/)邵亨貞¶
雨過深林竹筍肥渡頭風急柳花飛柴門不掩緑隂静¶
人在閒窓試苧衣¶
　　　扈從巡邊至宣府往還雜詩　(明/)楊士竒¶
懐來城外夜微雪風送輕寒初著身平旦馬前紅一色¶
回軍共試賜衣新¶
　　　小景　　　　　　　　　　(明/)祝允明¶
<pb:KR4h0141_WYG_161-15a>¶
濃雲壓嶺雨初至密葉障林風更多只有漁翁能了事¶
一枚圓笠半肩蓑¶
　　　𢎞治宮詞　　　　　　　　(明/)王世貞¶
南海珠池貢已稀西川又罷錦文機朝來御服三經澣¶
賤妾寧希曳地衣¶
　　　長安春雪曲　　　　　　　(明/)王穉登¶
勒寒桃李未成蹊啄雪流鶯已自啼進得貂裘渾不著¶
聖人春日賜征西¶
<pb:KR4h0141_WYG_161-15b>¶
　　　題衲衣　　　　　　　　　(明/)陸樹聲¶
解組歸東萬事捐盡將身世付安禪披來戒衲渾無事¶
不向歌姬為乞縁¶
　　　遊仙曲　　　　　　　　　(明/)屠瑶瑟¶
銀臺珠樹是仙家綺閣晴嬌四照花不用安妃裁蜀錦¶
銖衣多剪赤城霞¶
　　　裁衣　　　　　　　　　　(明/)董少玉¶
芙蓉江北雁飛飛燕子磯邊人未歸只怕沈郎腰已瘦¶
<pb:KR4h0141_WYG_161-16a>¶
　遲廻難寄舊時衣¶
　　　附帕¶
　　　七言律¶
　　　　鮫綃帕　　　　　　　　　(明/)瞿　佑¶
　繭結扶桑出海濵逺隨機杼倩鮫人不裁洛浦凌波襪¶
　能代湘川拭淚巾紫麝熏香收汗潤彩毫傳恨寄情眞¶
　吳綾輕薄番羅俗出䄂宜同掌上珍¶
　¶
<pb:KR4h0141_WYG_161-16b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百六十一¶
