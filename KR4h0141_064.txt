# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:16.846702
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷六十四
<pb:KR4h0141_WYG_064-1a>¶
　欽定四庫全書¶
御定佩文齋詠物詩選巻六十四¶
　　天台山類¶
　　　五言古¶
　　　　天台曉望　　　　　　　　(唐/)李　白¶
　天台鄰四明華頂髙百越門標赤城霞樓棲滄島月憑¶
　髙登逺覽直下見溟渤雲垂大鵬翻波動巨鰲沒風潮¶
　争洶湧神怪何翕忽觀竒跡無倪好道心不歇攀條摘¶
<pb:KR4h0141_WYG_064-1b>¶
　朱實服藥鍊金骨安得生羽毛千春卧蓬闕¶
　　　　送超上人歸天台　　　　　(唐/)孟　郊¶
　天台山最髙動躡赤城霞何以静雙目掃山除妄花何¶
　以潔其性濾泉去泥沙靈境物皆直萬松無一斜月中¶
　見星近雲外将世賖山獸衛方丈山猿捧袈裟遺身獨¶
　得身笑我牽名華¶
　　　　天台山中　　　　　　　　(明/)呉鼎芳¶
　白雲伴衾宿開户雲飛去出户尋白雲蒼厓濕芒屨峰¶
<pb:KR4h0141_WYG_064-2a>¶
頭異域僧洞口先朝樹流水帶餘花從来不知處¶
　　五言律¶
　　　尋天台山　　　　　　　　(唐/)孟浩然¶
吾愛太乙子飡霞卧赤城欲尋華頂去不憚惡谿名歇¶
馬憑雲宿揚帆截海行髙髙翠微裏遥見石梁横¶
　　　天台閒望　　　　　　　　(唐/)李敬方¶
天台十二旬一片雨中春林果垂楊盡山苖半夏新陽¶
烏晴展翅隂魄夜飛輪坐冀無雲物分明見北辰¶
<pb:KR4h0141_WYG_064-2b>¶
　　　送人之天台　　　　　　　(唐/)李　洞¶
行李一枝藤雲邉叩曉氷丹經如不謬白髮亦何能淺¶
井仙人鏡明珠海客燈乃知真隠者笑就漢廷徴¶
　　七言律¶
　　　因話天台勝異仍送羅道士　(唐/)方　干¶
積翠千層一徑開鶴盤山腹到瓊臺藕花飄落前巖去¶
桂子流從别洞来石上叢林礙星斗窓前瀑布走風雷¶
縱云孤鶴無留滯定恐烟蘿不放回¶
<pb:KR4h0141_WYG_064-3a>¶
　　　送孫百篇逰天台　　　　　　方　干¶
東南雲路落斜行入樹穿邨見赤城逺近時常皆藥氣¶
髙低無處不泉聲映巖日向牀頭沒濕竹雲從柱底生¶
更有仙花與靈鳥恐君多半未知名¶
　　　送郭秀才逰天台　　　　　(唐/)許　渾¶
雲埋隂壑雪凝峰半壁天台已萬重人度碧谿疑輟棹¶
僧歸蒼嶺似聞鐘暖眠&KR1484;&KR0529;晴灘草髙掛獼猴暮澗松¶
曽約共逰今獨去赤城西面水溶溶¶
<pb:KR4h0141_WYG_064-3b>¶
　　五言絶句¶
　　　天台獨夜　　　　　　　　(唐/)徐　凝¶
銀地秋月色石梁夜谿聲誰知屐齒盡為破烟苔行¶
　　　思天台山　　　　　　　　(唐/)許　渾¶
赤城雲雪深山客負歸心昨夜西齋宿月明琪樹隂¶
　　七言絶句¶
　　　無題　　　　　　　　　　(明/)林　章¶
曽從洞口送胡麻一隔山門即海涯自是仙郎忘舊路¶
<pb:KR4h0141_WYG_064-4a>¶
　桃花流水不曽差¶
　¶
　¶
　¶
　¶
　¶
　¶
　¶
<pb:KR4h0141_WYG_064-4b>¶
　¶
　¶
　¶
　¶
　¶
　¶
　¶
御定佩文齋詠物詩選卷六十四¶
