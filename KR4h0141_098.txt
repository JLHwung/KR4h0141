# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.403972
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷九十八
<pb:KR4h0141_WYG_098-1a>¶
　欽定四庫全書¶
御定佩文齋詠物詩選巻九十八¶
　　澗類¶
　　　五言古¶
　　　　從斤竹澗越嶺谿行　　　　(宋/)謝靈運¶
　猿鳴誠知曙谷幽光未顯巖下雲方合花上露猶泫逶¶
　迤傍隈隩迢逓陟陘峴過澗既厲急登棧亦陵緬川渚¶
　屢徑復乗流玩廻轉蘋萍泛沈深菰蒲冐清淺企石挹¶
<pb:KR4h0141_WYG_098-1b>¶
　飛泉攀林摘葉巻想見山阿人薜蘿若在眼握蘭勤徒¶
　結折麻心莫展情用賞為美事昧竟誰辨觀此遺物慮¶
　一悟得所遣¶
　　　　賦得曲澗　　　　　　　　(梁/)劉孝威¶
　澗流急易轉谿竹暗難開近樓俄已失前洲忽復廻石¶
　岸生寒蘚沈根漬水苔菱舟沿道去歸鳬迷徑來¶
　　　　西澗即事示盧陟　　　　　(唐/)韋應物¶
　寢扉臨碧澗晨起澹忘情空林細雨至圓文徧水生永¶
<pb:KR4h0141_WYG_098-2a>¶
日無餘事山中伐木聲知子塵喧久暫可散煩纓¶
　　　南澗中題　　　　　　　　(唐/)柳宗元¶
秋氣集南澗獨遊亭午時迴風一蕭瑟林影久參差始¶
至若有得稍深遂忘疲覊禽響幽谷寒藻舞淪漪去國¶
魂已游懐人淚空垂孤生易為感失路少所宜索寞竟¶
何事徘徊祗自知誰為後來者當與此心期¶
　　七言古¶
　　　華林北澗　　　　　　　　(宋/)徐　諼¶
<pb:KR4h0141_WYG_098-2b>¶
總長潭兮括逺源下沈澑兮起輕泉迴谿浚兮曲沼阻¶
衝波激兮瀨濺濺貫九谷兮積靈芝飛清濤兮潔澄漣¶
　　五言絶句¶
　　　南澗　　　　　　　　　　(唐/)王　建¶
野桂香滿谿石莎寒覆水愛此南澗頭終日潺湲裏¶
　　　小澗　　　　　　　　　　(宋/)朱　子¶
兩岸交翠陰一水自清瀉俯仰契幽情神襟頓飄洒¶
　　七言絶句¶
<pb:KR4h0141_WYG_098-3a>¶
　　　　嘶水澗(左原之南有左嶺水北流入于原中水/善嘶晴而嘶則雨雨而嘶則晴水忽鳴)¶
　　　　(忽止/曰嘶)　　　　　　　　　　(宋/)王十朋¶
　嶺頭寒澗逺無聲夜靜風恬忽自鳴山水有靈人不識¶
　老農常用卜陰晴¶
　　　　涉水澗作　　　　　　　　(宋/)朱　子¶
　絶壑藤蘿貯翠煙水聲幽咽亂峰前行人但說青山好¶
　望斷雲間雙髻仙¶
　　　　春日西澗獨立　　　　　　(明/)周　砥¶
<pb:KR4h0141_WYG_098-3b>¶
　澗房松竹靜煙霏逕裏蒼苔行迹稀相與尋君遂初賦¶
　江花欲落換春衣¶
　¶
　¶
　¶
　¶
　¶
御定佩文齋詠物詩選卷九十八¶
