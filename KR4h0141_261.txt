# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.089636
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百六十一
<pb:KR4h0141_WYG_261-1a>¶
　欽定四庫全書¶
御定佩文齋詠物詩選卷二百六十一¶
　　瓜類¶
　　　五言古¶
　　　　寄姚司馬　　　　　　　　(唐/)張　說¶
　共君春種瓜本期清夏暑瓜成人已去失望將誰語裛¶
　露摘香園感味懷心許偶逢西風便因之寄鄂渚¶
　　　　種瓜　　　　　　　　　　(唐/)韋應物¶
<pb:KR4h0141_WYG_261-1b>¶
　率性方鹵莽理生尤自疎今年學種瓜園圃多荒蕪衆¶
　草同雨露新苗獨翳如直以春窘迫過時不得鋤田家¶
　笑枉費日夕轉空虚信非吾儕事且讀古人書¶
　　　五言律¶
　　　　瓜　　　　　　　　　　　(唐/)李　嶠¶
　欲識東陵味青門五色瓜龍蹄逺珠履女臂動金花六¶
　子方呈瑞三仙實可嘉終朝奉絺綌謁帝佇非賖¶
　　　　南山下與老圃期種瓜　　　(唐/)孟浩然¶
<pb:KR4h0141_WYG_261-2a>¶
樵牧南山近林廬北郭賖先人畱素業老圃作鄰家不¶
種千株橘惟資五色瓜邵平能就我開徑剪蓬麻¶
　　　薛氏瓜廬　　　　　　　　(宋/)趙師秀¶
不作封侯念悠然逺世紛惟應種瓜事猶被讀書分野¶
水多於地春山半是雲吾生嫌已老學圃未如君¶
　　　題薛景石瓜廬　　　　　　(宋/)徐　照¶
何地有瓜廬平湖四畝餘自鋤畦上草不放手中書人¶
逺來求字童閒去釣魚山民山上住却羡水邊居¶
<pb:KR4h0141_WYG_261-2b>¶
　　　題薛景石瓜廬　　　　　　(宋/)徐　璣¶
近舍新為圃澆鋤及晚凉因看瓜蔓吐識得道心長隔¶
沼嘉蔬潔侵畦異草香小舟應買在門外是漁郎¶
　　七言律¶
　　　食西瓜　　　　　　　　　(元/)方　夔¶
恨無纎手削駝峰醉嚼寒瓜一百筩縷縷花衫粘唾碧¶
痕痕丹血掐膚紅香浮笑語牙生水凉入衣襟骨有風¶
從此安心師老圃青門何處問窮通¶
<pb:KR4h0141_WYG_261-3a>¶
　　　横山下種瓜作　　　　　　(明/)王　寵¶
山田犖确苦多沙學種東陵五色瓜激澗即看穿石竹¶
挿籬偏自愛藤花囊中未得餐霞法谿上時畱泛海槎¶
長日輟耕無一事只須牛角挂南華¶
　　五言絶句¶
　　　柳枝　　　　　　　　　　(唐/)李商隱¶
嘉瓜引蔓長碧玉冰寒漿東陵雖五色不忍值牙香¶
　　七言絶句¶
<pb:KR4h0141_WYG_261-3b>¶
　　　致中惠瓜成二絶　　　　　(宋/)劉子翬¶
故人夙有瓜畦約走送筠籃百里間翠甒瓊罌纔一握¶
極知風味勝黄斑¶
　　　其二¶
柘漿澑澑香浮玉蘇水沈沈色弄金那似甘瓜能破暑¶
一盤霜露沍清襟¶
　　　夏日田園雜興　　　　　　(宋/)范成大¶
晝出耘田夜績麻邨莊兒女各當家兒童未解供耕織¶
<pb:KR4h0141_WYG_261-4a>¶
　也傍桑隂學種瓜¶
　　　　西域嘗新瓜　　　　　　　(元/)耶律楚材¶
　西征軍旅未還家六月攻城汗滴沙自愧不才還有幸¶
　午風凉處剖新瓜¶
　　　　灤京雜詠　　　　　　　　(元/)楊允孚¶
　雖然玉宇桂無花秋比江南分外嘉絃管畫樓人散去¶
　舍郎攜妓勸嘗瓜¶
　　　　剖瓜仕女圖　　　　　　　(元/)倪　瓚¶
<pb:KR4h0141_WYG_261-4b>¶
　月彎削破翠團團六月人間風露寒誰覓東陵故侯去¶
　但知華屋薦金盤¶
　　　　題畫瓜　　　　　　　　　(明/)聶大年¶
　翠實離離引蔓秋西風凉露滿林丘東門尚有閒田地¶
　千載何人説故侯¶
　¶
　¶
御定佩文齋詠物詩選巻二百六十一¶
