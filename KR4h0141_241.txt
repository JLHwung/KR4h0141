# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.565252
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百四十一
<pb:KR4h0141_WYG_241-1a>¶
　欽定四庫全書¶
御定佩文齋詠物詩選巻二百四十一¶
　　道家雜類¶
　　　四言古¶
　　　　洗藥池　　　　　　　　　(晉/)葛　洪¶
　洞隂泠泠風珮清清仙居永劫花木長榮¶
　　　五言古¶
　　　　讀道書作　　　　　　　　(宋/)朱　子¶
<pb:KR4h0141_WYG_241-1b>¶
　巖居秉貞操所慕在元虛清夜眠齋宇終朝觀道書形¶
　忘氣自冲性逹理不餘於道雖未庶已超名迹拘至樂¶
　在襟懐山水非所娯寄語狂馳子營營竟焉如¶
　　　　其二¶
　白露墜秋節碧隂生夕凉起歩廣庭内仰見天蒼蒼東¶
　華緑髪翁授我不老方願言勤修學接景三元鄉¶
　　　　閱真誥　　　　　　　　　(明/)張　簡¶
　長史昔好道錬真三秀峯夜感紫㣲仙降集華房中鸞¶
<pb:KR4h0141_WYG_241-2a>¶
鳥鳴素月翠旍颺琅風摛詞託諷諭贊揚皆真宗中有¶
餐霞人可以囘嬰童刻之白玉檢藏之華陽宫真人有¶
仙氣乃得探其蹤我生慕元素無由啟愚䝉嘯詠金玉¶
章靈音朗九空懐仙起㝠想䬃然精靈通焉能出囂滓¶
歘忽驂雲龍¶
　　五言律¶
　　　道家三首奉敕撰　　　　　(唐/)張　說¶
金壇啟曙闈真氣肅㣲㣲落月銜仙竇初霞拂羽衣香¶
<pb:KR4h0141_WYG_241-2b>¶
隨龍節下雲逐鳯簫飛暫往蓬萊戲千年始一歸¶
　　　其二¶
窈窕流精觀深沈紫翠庭金蓮調上藥寳案讀仙經作¶
賦看神雨乗槎辨客星秪應謝人俗輕舉託雲軿¶
　　　其三¶
道記開中籙真官表上清焚香三鳥至煉藥九仙成天¶
上靈書下空中妙伎迎迎來出煙霧渺渺戲蓬瀛¶
　　　贈辟榖者　　　　　　　　(唐/)張　籍¶
<pb:KR4h0141_WYG_241-3a>¶
學得餐霞法逢人贈小還身輕㑹試鶴力弱未離山無¶
食犬猶在不耕牛自閒朝朝空潄水叩齒草堂間¶
　　　元日女道士受籙　　　　　(唐/)賈　島¶
元日更新夜齋身稱浄衣數星連斗出萬里斷雲飛霜¶
下磬聲在月髙壇影㣲立聼師語了左肘繫符歸¶
　　　月下留丹竈　　　　　　　(唐/)司空圖¶
月下留丹竈壇邉樹羽衣異香人不覺殘夜鶴分飛朝¶
㑹初元盛蓬瀛舊侣稀瑶函真跡在妖魅敢揚威¶
<pb:KR4h0141_WYG_241-3b>¶
　　七言律¶
　　　題雍丘崔明府丹竈　　　　(唐/)李　白¶
美人為政本忘機服藥求仙事不違葉縣已泥丹竈畢¶
瀛洲當伴赤松歸先師有訣神将助大聖無心火自飛¶
九轉但能生羽翼雙鳬忽去定何依¶
　　　道服　　　　　　　　　　(宋/)王禹儞¶
楮符布褐皂紗巾曽奉西垣寓直人此際暫披因假日¶
如今長著見閒身濯纓未識三湘水漉酒空經六里春¶
<pb:KR4h0141_WYG_241-4a>¶
不為行香著朝服二車誰信舊詞臣¶
　　　井西丹房　　　　　　　　(元/)張　憲¶
葛井西頭更向西丹房髙與白雲齊鉛田虎下飛紅電¶
汞海龍沈結紫泥山鬼俯欄窺火候爐神伏地丐刀圭¶
飲餘一醆中黄酒坐聼鵑聲松上啼¶
　　七言絶句¶
　　　武陵龍興觀黄道士房問易因題¶
　　　　　　　　　　　　　　　(唐/)王昌齡¶
<pb:KR4h0141_WYG_241-4b>¶
齋心問易太陽宫八卦真形一氣中仙老言余鶴飛去¶
玉清壇上雨濛濛¶
　　　聞陳山人定命丹成試以詩乞¶
　　　　　　　　　　　　　　　(宋/)文　同¶
水火相交飬大還已聞神汞滿爐乾彘肪榖漆尋常得¶
敎服靈丹二萬丸¶
　　　煉丹井　　　　　　　　　(元/)呉景奎¶
丹成遺井在層巔金碧靈光夜燭天抱甕道人閒不得¶
<pb:KR4h0141_WYG_241-5a>¶
　白雲深處灌芝田¶
　¶
　¶
　¶
　¶
　¶
　¶
　¶
<pb:KR4h0141_WYG_241-5b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百四十一¶
