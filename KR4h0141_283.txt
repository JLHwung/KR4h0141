# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:21.647798
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百八十三
<pb:KR4h0141_WYG_283-1a>¶
　欽定四庫全書¶
御定佩文齋詠物詩選巻二百八十三¶
　　梧桐類¶
　　　五言古¶
　　　　雙桐　　　　　　　　　　(魏/)明　帝¶
　雙桐生空井枝葉自相加通泉浸其根𤣥雨潤其柯¶
　　　　詠桐　　　　　　　　　　(齊/)王　融¶
　鶱鳳影層枝輕虹鏡展綠豈斁龍門幽直慕瑶池曲¶
<pb:KR4h0141_WYG_283-1b>¶
　　　　逰東堂詠桐　　　　　　　(齊/)謝　朓¶
　孤桐北窗外髙枝百尺餘葉生既婀娜葉落更扶踈無¶
　華復無實何以贈離居裁為珪與瑞足可命参墟¶
　　　　詠孤桐　　　　　　　　　(梁/)沈　約¶
　龍門百尺時排雲少孤立分根䕃玉池欲待髙鸞集¶
　　　　詠梧桐　　　　　　　　　　沈　約¶
　秋還遽已落春曉猶未荑㣲葉雖可賤一剪或成珪¶
　　　　詠桐　　　　　　　　　　(隋/)魏　澹¶
<pb:KR4h0141_WYG_283-2a>¶
本求裁作瑟何用削成珪願寄華庭裏枝横待鳳棲¶
　　　答李伯魚桐竹　　　　　　(唐/)張　說¶
結廬桐竹下室邇人相深接垣分竹徑隔戸共桐隂落¶
花朝滿岸明月夜披林竹有龍鳴管桐畱鳳舞琴竒聲¶
與髙節非君誰賞心¶
　　　桐竹贈張燕公　　　　　　(唐/)李伯魚¶
北竹青桐北南桐綠竹南竹林君早愛桐樹我初貪鳳¶
棲桐不愧鳳食竹何慚棲食更如此餘非鳳所堪¶
<pb:KR4h0141_WYG_283-2b>¶
　　　叚宥㕔孤桐　　　　　　　(唐/)王昌齡¶
鳳凰所宿處月暎孤桐寒槁葉零落盡空柯蒼翠殘虚¶
心誰能見直影非無端響發調尚苦清商勞一彈¶
　　　題僧房雙桐　　　　　　　(唐/)李　頎¶
青桐雙拂日傍帶凌霄花綠葉傳僧磬清隂潤井華誰¶
能事音律焦尾蔡邕家¶
　　　梧桐　　　　　　　　　　(唐/)戴叔倫¶
亭亭南軒外貞榦修且直廣葉結青隂繁花連素色天¶
<pb:KR4h0141_WYG_283-3a>¶
資韶雅性不愧知音識¶
　　　題鮮于子駿桐軒　　　　　(宋/)司馬光¶
朝陽升東隅照此庭下桐菶菶復萋萋居然古人風疎¶
枝青玉聳宻葉翠羽䝉午㬌凝餘清夕照畱殘紅雨響¶
甍棟外風生戸牖中主人政多暇歩賞幸從容終當致¶
威鳳覧徳鳴噰噰又將施五絃解愠歌帝宫¶
　　　擬古　　　　　　　　　　(金/)張　建¶
菶菶嶧山桐一樹十二枝枝分十二律所指各不移何¶
<pb:KR4h0141_WYG_283-3b>¶
為師襄子獨謂東南竒一律不可缺一枝不可遺誰能¶
以此意說似典樂䕫¶
　　　桐樹　　　　　　　　　　(明/)髙　啟¶
晴粉朝英墜凉瓊夏葉舒鳥啼髙樹早蟬轉薄疏虗朱¶
絃未薦曲彤管屢題詩坐恐銷華澤商吹起前除¶
　　　洗桐　　　　　　　　　　(明/)王　問¶
梧桐生髙岡菶菶貽夏隂挹取葉上露為子洗其心有¶
時藉槁君閒情寄徽音何以報爾徳激泉濯朝林永日¶
<pb:KR4h0141_WYG_283-4a>¶
影相對勿使塵涴侵¶
　　七言古¶
　　　登樂陵臺倚梧桐望月有懐南臺李御史¶
　　　　　　　　　　　　　　　(元/)薩都拉¶
凉風吹墮梧桐葉瀉下泠泠露華白樂陵臺上悄無人¶
獨倚梧桐看秋月月髙當午桐隂直不覺衣霑露華濕¶
此時却憶在金陵酒醒江樓聽秋笛¶
　　五言律¶
<pb:KR4h0141_WYG_283-4b>¶
　　　桐　　　　　　　　　　　(唐/)李　嶠¶
孤秀嶧陽岑亭亭出衆林春光雜鳯影秋月弄圭隂髙¶
暎龍門迥雙依玉井深不因將入㸑誰為作鳴琴¶
　　　次韻擇之梧竹二首并呈季通¶
　　　　　　　　　　　　　　　(宋/)朱　子¶
永日長梧下清隂小院幽自憐風嫋嫋客賦雨瀏瀏作¶
別今千里相思欲九秋更憐同社友復此誤淹㽞¶
　　　月下新桐喜徐元歎至　　　(明/)鍾　惺¶
<pb:KR4h0141_WYG_283-5a>¶
是物多妨月桐隂殊不然長如晨露引不隔晚凉天綠¶
滿清虗内光生幽獨邊懐新君亦爾到在夕陽先¶
　　七言律¶
　　　周履道徵賦梧桐月　　　　(明/)周　翼¶
雲捲清秋畫角悲梧桐滿地月明時斜穿翠葉通銀井¶
化作金波落硯池青女乍驚烏鵲夢素娥偏惜鳳凰枝¶
故人有約來何暮獨立雲階影漸移¶
　　五言絶句¶
<pb:KR4h0141_WYG_283-5b>¶
　　　題桐葉　　　　　　　　　(唐/)韋應物¶
参差剪綠綺蕭灑覆瓊柯憶在灃東寺偏書此葉多¶
　　七言絶句¶
　　　丹丘　　　　　　　　　　(唐/)李商隠¶
青女丁寧結夜霜羲和辛苦送朝陽丹丘萬里無消息¶
㡬對梧桐憶鳳凰¶
　　　蜀桐　　　　　　　　　　　李商隠¶
玉壘髙桐拂玉繩上含非霧下含氷枉教紫鳳無棲處¶
<pb:KR4h0141_WYG_283-6a>¶
斲作秋琴彈廣陵¶
　　　齊安偶題　　　　　　　　(唐/)杜　牧¶
秋聲無不攪離心夢澤蒹葭楚雨深自滴階前大梧葉¶
干君何事動哀吟¶
　　　夜　　　　　　　　　　　(宋/)朱　子¶
獨宿山房夜氣清一窗凉月共虚明鄰雞未作人聲寂¶
時聽髙梧滴露聲¶
　　　暑中雜興　　　　　　　　(宋/)方　岳¶
<pb:KR4h0141_WYG_283-6b>¶
是非不到野谿邊只就梧桐聽雨眠睡熟不知谿水長¶
鷺鷥飛上釣魚船¶
　　　暮春　　　　　　　　　　(金/)蔡　珪¶
陌上歌聲枕上聽秋千梧影兩亭亭春風三月正花好¶
曉日一竿初酒醒¶
　　　桐花　　　　　　　　　　(元/)方　回¶
悵惜年光怨子規王孫見事一何遲等閒春過三分二¶
憑仗桐花報與知¶
<pb:KR4h0141_WYG_283-7a>¶
　　　和薛伯通韻　　　　　　　(元/)耶律楚材¶
黃花紅葉滿秋山月浸銀河夜未闌寂寞梧桐深院落¶
有人何處倚䦨干¶
　　　懐友時住夏玉泉山　　　　(元/)黃清老¶
逺水平林翠繞城秋來風雨動離情玉泉千尺梧桐樹¶
月下時聞落葉聲¶
　　　雜詠　　　　　　　　　　(元/)吳㬌奎¶
野人居處絶紛譁芳楥疎籬八九家昨夜山中風雨急¶
<pb:KR4h0141_WYG_283-7b>¶
曉來門巷掃桐花¶
　　　梧桐　　　　　　　　　　(元/)丁鶴年¶
井梧徹夜下霜風錦繡園林瞬息空老盡秋容何足惜¶
鳳巢吹墮月明中¶
　　　梧桐　　　　　　　　　　(元/)鄭允端¶
梧桐葉上秋先到索索蕭蕭向樹鳴為報西風莫吹却¶
夜深畱取聽秋聲¶
　　　秋閨思　　　　　　　　　(明/)孫　蕡¶
<pb:KR4h0141_WYG_283-8a>¶
　凉夜簫聲處處過玉樓髙起偪天河西風瘦盡梧桐葉¶
　添得西窗月影多¶
　　　　醉起　　　　　　　　　　(明/)黃姬水¶
　山中長日卧煙霞車馬無塵静不譁石上酒醒天巳暮¶
　一簾月色覆桐花¶
　¶
　¶
　¶
<pb:KR4h0141_WYG_283-8b>¶
　¶
　¶
　¶
　¶
　¶
　¶
　¶
御定佩文齋詠物詩選巻二百八十三¶
