# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.763378
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR4h0141_WYG_167-1a>¶
　欽定四庫全書¶
御定佩文齋詠物詩選卷一百六十七¶
　　砧杵類¶
　　　五言古¶
　　　　夜聼𢷬衣　　　　　　　　(晋/)曹　毘¶
　寒興御紈素佳人治衣襟冬夜清且永皓月照堂隂纎¶
　手疊輕素朗杵叩鳴碪清風流繁節廻飈灑㣲吟嗟此¶
　嘉運速悼彼幽滯心二物感余懐豈但聲與音¶
<pb:KR4h0141_WYG_167-1b>¶
　　　　𢷬衣　　　　　　　　　　(宋/)謝恵連¶
　衡紀無淹度晷運倐如催白露滋園菊秋風落庭槐肅¶
　肅莎雞羽烈烈寒螿啼夕隂結空幕宵月皓中閨羙人¶
　戒裳服端餙相招携簮玉出北房鳴金步南階檐髙砧¶
　響發楹長杵聲哀微芳起兩䄂輕汗染雙題紈素既已¶
　成君子行未歸裁用笥中刀縫為萬里衣盈箧自余手¶
　幽椷俟君開腰帶准疇昔不知今是非¶
　　　　詠𢷬衣　　　　　　　　　(梁/)王僧孺¶
<pb:KR4h0141_WYG_167-2a>¶
足傷金管遽多愴緹光促露團池上紫風飄庭裏綠下¶
機騖西眺鳴砧遽東旭芳汗似蘭湯彫金辟龍燭散度¶
廣陵音掺冩漁陽曲别鶴悲不已離鸞㫁還續尺素在¶
魚腸寸心憑鴈足¶
　　　搗衣　　　　　　　　　　(梁/)栁　惲¶
步檐杳不極離堂肅巳扄軒髙夕杵散氣爽夜碪鳴瑶¶
華随步響幽蘭逐䄂生踟蹰理金翠容與納宵清¶
　　　華觀省中夜聼城外𢷬衣　　(梁/)費　昶¶
<pb:KR4h0141_WYG_167-2b>¶
閶闔下重闗丹墀吐明月秋氣城中冷秋砧城外發浮¶
聲繞雀䑓飄響度龍闕宛轉何藏摧當從上路来藏摧¶
意未已定自乘軒里乘軒盡世家佳麗似朝霞圎璫耳¶
上照方繡領間斜衣熏百和屑鬢挿九枝花昨暮庭槐¶
落今朝羅綺薄拂席卷鴛鴦開幔舒龜鸖金波正容與¶
玉步依砧杵紅䄂往還縈素腕㕘差舉徒聞不得見獨¶
夜空愁佇獨夜何窮極懐之在心惻階垂玉衡露庭舞¶
相風翼瀝滴流星輝燦爛長河色三冬誠足用五日無¶
<pb:KR4h0141_WYG_167-3a>¶
糧食揚雲巳寂寥今君復弦直¶
　　　題畫屏風　　　　　　　(北周/)庾　信¶
𢷬衣明月下靜夜秋風飄錦石平砧靣蓮房接杵腰急¶
節迎秋韵新聲入手調寒衣須及早将寄霍嫖姚¶
　　　始聞早砧　　　　　　　　(明/)張　羽¶
寂寂秋景宴蕭蕭凉吹生閨人感寒至一軫逺人情嘹¶
亮清砧動紆徐搗杵鳴微茫帶煙逺蕭疎出簾輕此時¶
離居客單眠夢亦驚披衣一惆悵斜月滿山城¶
<pb:KR4h0141_WYG_167-3b>¶
　　七言古¶
　　　𢷬練篇　　　　　　　　　(唐/)韋　荘¶
月華吐豔明燭燭青樓婦唱𢷬衣曲白祫絲光織魚目¶
菱花綬帶鴛鴦簇臨風縹緲疊秋雪月下丁東𢷬寒玉¶
樓蘭欲寄在何鄊憑人與繫征鴻足¶
　　　和逯先生聞砧韻　　　　　(明/)沐　昂¶
秋髙萬木脱林塢與子庭前開綠醑忽聞别院動砧聲¶
西風吹㫁蕭蕭雨隔岸人家紅樹稀辭巢燕子故飛飛¶
<pb:KR4h0141_WYG_167-4a>¶
酒酣自起為君舞正愛凉飈吹我衣¶
　　五言律¶
　　　𢷬衣　　　　　　　　　　(元/)張　端¶
為搗清砧素令人念藁砧近寒將鴈至入夜正蛩吟霜¶
月三更杵闗山萬里心金風何太弱不與送餘音¶
　　　御苑秋砧　　　　　　　　(明/)田汝&KR3256;¶
露結金扉冷霜凄繡幕深褰羅出素手乘月響清砧髙¶
入宫雲㫁低随閣漏沈無言為誰苦永夜助蛩音¶
<pb:KR4h0141_WYG_167-4b>¶
　　七言律¶
　　　搗衣石　　　　　　　　　(明/)瞿　佑¶
一方滑浄絶苔錢才属秋閨響便傳長夜未央風陣急¶
羙人相對月華圎髙於鳳闕黄金礎厚勝花堦綠玉甎¶
㡬度晚凉眠不得丁東聲到客愁邉¶
　　　夜坐聞砧　　　　　　　　(明/)吴　寛¶
何䖏踈砧隔短牆東隣有婦搗衣裳風林落葉秋聲動¶
露草鳴蛩夜氣凉乆别官寮㤀館閣每從兒子話家鄊¶
<pb:KR4h0141_WYG_167-5a>¶
　強扶笻竹歸深院半壁殘燈獨上牀¶
　　　　館試秋夜聞砧　　　　　　(明/)王　格¶
　蕭瑟秋風散晚凉誰家清夜𢷬衣裳丁丁遥應疎鐘響¶
　䔩䔩還如落葉忙明月有情留小院征鴻無數挟輕霜¶
　不堪客夢湘雲逺獨對寒燈思渺茫¶
　　　五言絶句¶
　　　　江樓聞砧　　　　　　　　(唐/)白居易¶
　江南授衣晚十月始聞砧一夕髙樓月萬里故園心¶
<pb:KR4h0141_WYG_167-5b>¶
　　　七言絶句¶
　　　　秋夜聞砧　　　　　　　　(唐/)杜荀鶴¶
　荒凉客舍眠秋色砧杵家家弄月明不及巴山聼猿夜¶
　三聲中有不愁聲¶
　　　　聞砧　　　　　　　　　　(金/)酈　權¶
　玉闗消息到長安䖏䖏砧聲𢷬夜䦨想得月殘音響㫁¶
　一燈清照剪刀寒¶
御定佩文齋詠物詩選卷一百六十七¶
