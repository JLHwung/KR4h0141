# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:20.080663
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR4h0141_WYG_225-1a>¶
　欽定四庫全書¶
御定佩文齋詠物詩選卷二百二十五¶
　　農類¶
　　　四言古¶
　　　　勸農　　　　　　　　　　(晉/)陶　濳¶
　熙熙令音猗猗原陸卉木繁榮和風清穆紛紛士女趨¶
　時競逐桑婦宵征農夫野宿¶
　　　　其二¶
<pb:KR4h0141_WYG_225-1b>¶
　氣節易過和澤難乆冀缺攜儷沮溺結耦相彼賢逹猶¶
　勤壟畝矧伊衆庶曵裾拱手¶
　　　　和陶勸農　　　　　　　　(宋/)蘇　軾¶
　聼我苦言其福永乆利爾鉏耜好爾鄰耦剪艾蓬藋南¶
　東其畆父兄搢梃以抶游手¶
　　　　其二¶
　天不假易亦不汝匱春無遺勤秋有厚冀雲舉雨決婦¶
　姑畢至我良孝愛袒跣何媿¶
<pb:KR4h0141_WYG_225-2a>¶
　　五言古¶
　　　癸卯歲始春懐古田舎　　　(晉/)陶　濳¶
先師有遺訓憂道不憂貧瞻望邈難逮轉欲志常勤秉¶
耒歡時務解顔勸農人平疇交逺風良苖亦懐新雖未¶
量歲功即事多所欣耕種有時息行者無問津日入相¶
與歸壺漿勞近鄰長吟掩柴門聊為壟畝民¶
　　　丙辰歲八月中於下潠田舎穫　陶　濳¶
貧居依稼穡戮力東林隈不言春作苦常恐負所懐司¶
<pb:KR4h0141_WYG_225-2b>¶
田眷有秋寄聲與我諧飢者歡初飽束帶候鳴雞揚檝¶
越平湖汎隨清壑廻鬱鬱荒山裏猿聲閒且哀悲風愛¶
靜夜林鳥喜晨開曰余作此来三四星火頹姿年逝巳¶
老其事未云乖遥謝荷蓧翁聊得從君棲¶
　　　藉田　　　　　　　　　　(梁/)武　帝¶
寅賓始出日律中方星鳥千畝土膏紫萬頃陂色縹嚴¶
駕佇霞昕浥露逗光曉啟行天猶暗伐鼓地未悄蒼龍¶
發蟠蜿青旂引窈窕仁化洽孩蟲徳令禁胎夭耕藉乗¶
<pb:KR4h0141_WYG_225-3a>¶
月暎遺滯指秋杪年豐廉讓多歲薄禮節少公卿秉耒¶
耜庶甿荷鉏耰一人慙百王三推先億兆¶
　　　田家即事　　　　　　　　(唐/)李　嶠¶
舊居東臯上左右俯荒邨樵路前傍嶺田家遥對門歡¶
娯始披拂愜意在郊原餘霽蕩川霧新秋仍晝昬攀條¶
憩林麓引水開泉源稼穡豈云倦桑麻今正繁方求靜¶
者賞偶與濳夫論雞黍何必具我心知道尊¶
　　　新晴野望　　　　　　　　(唐/)王　維¶
<pb:KR4h0141_WYG_225-3b>¶
新晴原野曠極目無氛垢郭門臨渡頭邨樹連谿口白¶
水明田外碧峯出山後農月無閒人傾家事南畝¶
　　　田家雜興　　　　　　　　(唐/)儲光羲¶
衆人耻貧賤相與尚膏腴我情既浩蕩所樂在畋漁山¶
澤時晦冥歸家蹔閒居滿園植葵藿繞屋樹桑榆禽雀¶
知我閒翔集依我廬所願在優游州縣莫相呼日與南¶
山老兀然傾一壺¶
　　　其二¶
<pb:KR4h0141_WYG_225-4a>¶
梧桐䕃我門薜荔網我屋超超兩夫婦朝出暮還宿稼¶
穡既自種牛羊還自牧日旰懶耕鋤登髙望川陸空山¶
足禽獸墟落多喬木白馬誰家兒聨翩相馳逐¶
　　　其三¶
種桑百餘樹種黍三十畝衣食既有餘時時會親友夏¶
来菰米飯秋至菊花酒孺人喜逄迎稚子解趨走日暮¶
閒園裏團團䕃榆柳酩酊乗夜歸凉風吹户牖清淺望¶
河漢低昻看北斗數甕猶未開明朝能飲否¶
<pb:KR4h0141_WYG_225-4b>¶
　　　行次田家澳梁作　　　　　　儲光羲¶
田家俯長道邀我避炎氛當暑日方晝髙天無片雲桑¶
間禾黍氣柳下牛羊羣野雀棲空屋晨風不復聞前登¶
澳梁坂極望温泉分逆旅方三舎西山猶未曛¶
　　　田家即事答崔二東臯作　　　儲光羲¶
元鳥雙雙飛杏林初發花呴媮命僮僕可以樹桑麻清¶
旦理犁鋤日入未還家¶
　　　田家　　　　　　　　　　(唐/)楊　顔¶
<pb:KR4h0141_WYG_225-5a>¶
小園足生事尋勝日傾壺蒔蔬利於鬻纔青摘已無四¶
鄰依野竹日夕采其枯田家心適時春色遍桑榆¶
　　　題農夫廬舎　　　　　　　(唐/)丘　為¶
東風何處至已綠湖上山湖上春既早田家日不閒溝¶
塍流水處耒耜平蕪間薄暮飯牛罷歸来還閉闗¶
　　　南谿春耕　　　　　　　　(唐/)錢　起¶
荷蓑趨南徑戴勝鳴條枚谿雨有餘潤土膏寧厭開溝¶
塍落花盡耒耜度雲廻誰道耦耕倦仍兼勝賞催日長¶
<pb:KR4h0141_WYG_225-5b>¶
農有暇悔不帶經来¶
　　　觀邨人收山田　　　　　　　錢　起¶
六府且未盈三農爭務作貧民乏井税塉土皆墾鑿禾¶
黍入寒雲茫茫半山郭秋来積霖雨霜降方銍穫中田¶
聚黎甿反景空邨落顧慚不耕者㣲祿同衛鶴庶追周¶
任言敢負謝生諾¶
　　　田家　　　　　　　　　　(唐/)柳宗元¶
蓐食狥所務驅牛向東阡雞鳴邨巷白夜色歸暮田札¶
<pb:KR4h0141_WYG_225-6a>¶
札耒耜聲飛飛来烏鳶竭兹筋力事特用窮歲年盡輸¶
助徭役聊就空自眠子孫日以長世世還復然¶
　　　觀稼　　　　　　　　　　(唐/)白居易¶
世役不我牽身心常自若晩出看田畝閒行傍邨落纍¶
纍遶場稼嘖嘖羣飛雀年豐豈獨人禽鳥聲亦樂田翁¶
逄我喜黙起具杯杓斂手笑相延社酒有殘酌愧兹勤¶
且敬藜杖為淹泊言動任天真未覺農人惡停杯問生¶
事夫種妻兒穫筋力苦疲勞衣食常單薄自慙祿仕者¶
<pb:KR4h0141_WYG_225-6b>¶
不曾營農作飽食無所勞何殊衞人鶴¶
　　　古風　　　　　　　　　　(唐/)李　紳¶
鋤禾日當午汗滴禾下土誰知盤中餐粒粒皆辛苦¶
　　　田居春耕　　　　　　　　(宋/)秦　觀¶
雞號四鄰起結束赴髙原戒婦預為黍呼兒隨掩門犁¶
鉏帶晨景道路更笑喧宿潦濯芒屨野芳簪髻根霽色¶
披窅靄春空正鮮繁辛夷茂横阜錦雉嬌空園少壯已¶
雲趨伶俜尚鴟蹲蟹黄經雨潤野馬從風犇邨落次第¶
<pb:KR4h0141_WYG_225-7a>¶
集隔塍致寒暄眷言月占好努力競晨昬¶
　　　老農　　　　　　　　　　(宋/)劉子翬¶
山前有老農給我薪水役得錢徑沽酒醉卧山日夕忘¶
形與之語妙理時見益志士多隐淪欲學慚未識¶
　　　勞農　　　　　　　　　　(宋/)朱　子¶
四體久不勤筋力坐駑緩何事兩山阿離離豆苖滿多¶
謝植杖翁居然見長短¶
　　　次韻黄子理宣徳田居四時　(宋/)僧道濳¶
<pb:KR4h0141_WYG_225-7b>¶
四序自逶迤田園常局促春陽旋東臯廹我事銚鎒出¶
種曝籬根驅牛飲谿曲暉暉明昭陽聒聒喧布榖頹齡¶
惜筋骸曉睡謾云足蓐食出柴門荷蓧赴幽谷搴條視¶
柔桑密葉已舒綠今年氣候早膏雨厭霡霂鄰翁一時¶
来耕耨毎相屬¶
　　　其二¶
離離小麥黄習習南風度桑棗暗蓬麻耕鉏困朝暮種¶
𤓰屋東隅翠蔓已分布黄花引疎籬冉冉欲横路白水¶
<pb:KR4h0141_WYG_225-8a>¶
漫青秧聨翩下鷗鷺新絲換濁酒肴蔌羞薄具掃灑聚¶
比鄰環坐䕃髙樹稚子羡贏餘牽衣傍翁嫗牛羊嶺外¶
歸落日林梢去餉婦亦還家笑言隔煙霧¶
　　　其三¶
朔風鳴髙林囘塘氷已結牛羊卧茅屋原野暗飛雪壯¶
男臂雕弓短後事田獵飢鷹一號呼荒徑灑毛血歸来¶
誇意氣鄰舎呼飲啜明朝過南山更欲窮窟穴寒爐然¶
豆箕光燄時起滅布被擁嬌兒從渠踏裏裂老翁寢不¶
<pb:KR4h0141_WYG_225-8b>¶
寐展轉念鵞鴨籬落易穿窬狐狸恐驚發¶
　　　田家四事　　　　　　　　(元/)方　䕫¶
　　　　耕¶
古人以農仕仕即為公卿未仕有常業安得不躬耕我¶
耕常及時破瑰當初晴墳壚土性異勤怠人力并泥塗¶
淤手足霧露沾裳纓婦子挈午餉勞苦寛我情罷耕亟¶
放牧吾牛亦飢鳴投耒重囘首深山空月明¶
　　　　種¶
<pb:KR4h0141_WYG_225-9a>¶
我生古揚州田下異梁雍山田種荒菜水田種浮葑地¶
力肥瘦兼農噐有無共及時撒新榖摶黍遞幽哢生意¶
日夜長移秧趁芒種未嫌豚酒祝自樂雞黍供落日竹¶
枝歌猶是豳原頌¶
　　　　耘¶
良苖已入土田間水沄沄昨夜苖根發翳葉如煙雲草¶
生害我苖匝月一再耘是時人苦熱出門天未昕鬱蒸¶
體流膏爬捽手生皸手荼擁根節腰草驅蠅蚊青青衿¶
<pb:KR4h0141_WYG_225-9b>¶
佩子從事哀我勤我勤自樂此爾非沮溺羣¶
　　　　穫¶
凉風入衣襟斜日照墟落我稼將登場築杵聲槖槖宵¶
征備寇盗日行呀䑕雀腰鐮赴田間是處竟秋穫刈疾¶
笑翁健負重慚兒弱山炊雜戎菽野草配場藿人生累¶
衣食計較一餉樂已矣復何言吾生老耕鑿¶
　　　耕圖　　　　　　　　　　(元/)趙孟頫¶
　　　　二月¶
<pb:KR4h0141_WYG_225-10a>¶
東風吹原野地凍亦已消早覺農事動荷鋤過相招遲¶
遲朝日上炊煙出林梢土膏脉既起良耜利若刀髙低¶
徧飜墾宿草不待燒幼婦頗能家井臼常自操散灰緣¶
舊俗門徑環周遭所冀歲有成殷勤在今朝¶
　　　　三月¶
良農知土性肥瘠有不同時至萬物生芽蘖由地中秉¶
耒向畎畝忽徧西與東舉家往于田勞瘁在爾農春雨¶
及時降被野何濛濛乗兹各布種庻望西成功培根利¶
<pb:KR4h0141_WYG_225-10b>¶
秋實仰天望年豐但使隂陽和自然倉廪充¶
　　　　十二月¶
一日不力作一日食不足慘淡歲云暮風雪入破屋老¶
農氣力衰傴僂腰背曲索綯民事急晝夜互相續飯牛¶
欲牛肥茭藁亦預蓄蹇驢雖劣弱挽車致百斛農家極¶
勞苦歲豈恒稔熟能知稼穡難天下自蒙福¶
　　　歸田樂　　　　　　　　　(元/)張養浩¶
日月底天廟陽癉土脉生習習恊風来顒顒衆蟄驚農¶
<pb:KR4h0141_WYG_225-11a>¶
人服厥畝薄言事春耕缺堤流㶁㶁灌木鳴嚶嚶白扉¶
颭青帘綠野明丹英蠶婦喜形色牧豎歌傳聲天隨野¶
色遥山與吟懐清向來慳一際今者幸四并倘佯子真¶
谷萬事秋毫輕¶
　　　勤耕亭　　　　　　　　　(元/)傅若金¶
日月靡閒暇四序更運之斯人務作業矧敢怠遑時負¶
耒適西疇恒患耕作遲仲春時雨至羣物具含姿牛食¶
青澗阿鳥鳴芳樹枝興言播嘉榖夙夜將耘耔豈不懐¶
<pb:KR4h0141_WYG_225-11b>¶
逸居亦念寒與飢但使秋税畢聊樂及我私羲農雖巳¶
逺沮溺不吾欺努力順天命素餐非所知¶
　　　早出田所　　　　　　　　(明/)袁　凱¶
愧無經濟術徒有茂異名行遊三十年不見有所成歸¶
来得荒地黽勉始學耕方春多雲氣甘雨亦時行大澤¶
含澄瀾溝澮皆滿盈清晨出門去路與煙霧并庻幾望¶
秋實敢懐勤苦情日午有濁醪揮汗且復傾¶
　　　田家雜詠　　　　　　　　(明/)樊　阜¶
<pb:KR4h0141_WYG_225-12a>¶
嘉樹䕃衡門鳴鳩遍邨墅薄言農務興力作無男女晨¶
㸑煙未起驅牛理田圃兹時若晏嬉爭得好禾黍清曉¶
聞雨過春流漲谿渚小兒學把犁小女亦能杵生理勿¶
嫌㣲浮榮非我取¶
　　　其二¶
少長郊墟中縣官名未識長時帶好容不見惡顔色髙¶
壟麥穂齊雉鳴自藏翼野田耕耨餘工力暫時息日夕¶
㑹鄰家黄牛卧籬側酒酣勉諸孫耕作當努力㣲雨過¶
<pb:KR4h0141_WYG_225-12b>¶
前邨鳥鳴催蓐食¶
　　　其三¶
烏桕䕃我牆白茅覆我屋荷蓧朝出耘依依暮歸宿少¶
婦勤織縫諸孫解樵牧秋風禾黍收寒日照原陸鳥雀¶
啾啾鳴園籬多草木官租及早償莫待里胥督¶
　　　其四¶
山邨頗幽僻甘向田間老鄰家隔短牆出入同一道桑¶
柘團午隂鶩雛牝雞抱夕陽雨外明谿上山色好夫婦¶
<pb:KR4h0141_WYG_225-13a>¶
話綢繆農工非草草秧長及時移明朝飯湏早¶
　　　田家　　　　　　　　　　(明/)祝允明¶
谿流浸茅宇短簷挂犁鉏柔桑交午隂幽禽時相呼稚¶
子跨犢眠夢歸候朝餔稼翁釋其勞暫往攜陶壺老妻¶
督少婦擇繭停辟纑輕雨日日零羣苖盡懐蘇¶
　　　夏日田園即事　　　　　　(明/)蔣山卿¶
沈沈夜来雨泱泱川上平田家趨時作驅牛急晨耕遥¶
遥阡陌間肅肅老少并札札耒與耜咿咿桔橰聲紆囘¶
<pb:KR4h0141_WYG_225-13b>¶
野水入綿延禾稼盈劬苦事一時倐忽見秋成四體雖¶
云疲所貴惟此生此生各有分胡乃不自營寥寥千載¶
下寧知沮溺情¶
　　　南莊觀穫作　　　　　　　(明/)王　問¶
畇畇涇上田粒養歲所需黽勉事朝夕聊爾謀一盂歸¶
来已十年取足不願餘澤澤稼事勞念爾苦沾塗予也¶
觀厥成靦彼荷蓧徒四體不常勤而有此廪庾長日茅¶
茨下擊缶歌烏烏上以供粢盛下以奉親娱以恵我周¶
<pb:KR4h0141_WYG_225-14a>¶
親布徳賙比閭¶
　　　湖莊觀穫　　　　　　　　　王　問¶
清川泛容與輕飇動㣲波霜氣日夕寒歲暮棲巖阿遹¶
觀湖上農子婦紛取禾甌寠盈筐箱比屋廪嵳峩醑酒¶
燕鄉社擊缶笑以歌仰荷皇澤覃早得謝鳴珂絶軌車¶
馬途何由逄轗軻優游養餘齒但願豐年多¶
　　　田家　　　　　　　　　　(明/)袁　褧¶
誰言田家樂所樂亦豈常耕斂稍不給豐歉復相當五¶
<pb:KR4h0141_WYG_225-14b>¶
月了蠶事十月登稻梁所入不償用閒少實多忙營營¶
事公私勞苦過即忘歲功已告畢蜡社聚一方酌酒宰¶
雞豚鼓腹坐山陽寧知朱門内晝夜羅酒漿貧富在所¶
遭苦樂難較量¶
　　七言古(附長短句/)¶
　　　寄宿田家　　　　　　　　(唐/)髙　適¶
田家老翁住東陂説道平生隐在兹鬢白未曾記日月¶
山青毎到識春時門前種柳深成巷野谷流泉添入池¶
<pb:KR4h0141_WYG_225-15a>¶
牛壯日耕十畝地人閒長掃一茅茨客来滿酌清樽酒¶
感興平吟才子詩巖際窟中藏鼹鼠潭邊竹裏隐鸕鷀¶
邨墟日落行人少醉後無心怯路岐今夜只應還寄宿¶
明朝拂曙與君辭¶
　　　田家行　　　　　　　　　(唐/)王　建¶
男聲欣欣女顔悦人家不怨言語别五月雖熱麥風清¶
簷頭索索繰車鳴野蠶作繭人不取葉間撲撲秋蛾生¶
麥收上場絹在軸的知輸得官家足不望入口復上身¶
<pb:KR4h0141_WYG_225-15b>¶
且免向城賣黄犢田家衣食無厚薄不見縣門身即樂¶
　　　送呉叔舉主簿往清江受納秋苖¶
　　　　　　　　　　　　　　　(宋/)王庭珪¶
田頭作榖催入塲一半白著輸官倉廬江主簿喜懐檄¶
放船椎鼓開帆檣蕭灘老農公事畢夾道歡呼羅酒漿¶
笑言歸去喚妻子今年租米兩平量¶
　　　揷秧歌　　　　　　　　　(宋/)楊萬里¶
田夫抛秧田婦接小兒㧞秧大兒插笠是兜鍪蓑是甲¶
<pb:KR4h0141_WYG_225-16a>¶
雨從頭上濕到胛喚渠朝餐歇半霎低頭折腰只不答¶
秧根未牢蒔未匝照管鵞兒與雛鴨¶
　　　題申季山所藏李伯時畫邨田樂圖¶
　　　　　　　　　　　　　　　(宋/)戴復古¶
春秧夏苖秋遂穫官賦私逋都了却雞豚社酒賽豐年¶
醉唱邨歌舞邨樂鼓笛有聲無曲譜布衫顛倒傞傞舞¶
欲識太平真氣象試看此畫有佳趣管絃聲按宫商發¶
細轉栁腰花十八羅幃繡幕拂香風九醖葡萄金盞滑¶
<pb:KR4h0141_WYG_225-16b>¶
王孫公子巧歡娯勿将富貴笑田夫非渠耕稼飽君腹¶
問有黄金可樂無¶
　　　田家吟　　　　　　　　　(元/)胡天游¶
邨南邨北鳴鸝黄舎東舎西開野棠坡晴漸放桑眼綠¶
水暖忽報秧牙長老翁躬耕催早起女績男舂婦炊黍¶
犢兒狂走未勝犁蠶蟻半生猶戀紙一春莫笑田家苦¶
苦樂原来兩相補君不見踏歌槌鼓肉如山昨日原頭¶
祭田祖¶
<pb:KR4h0141_WYG_225-17a>¶
　　　水車歌　　　　　　　　　(元/)曹文晦¶
老農呼婦呼孫子齊上溝車踏河水浪走源頭雪霰飛¶
天翻脚底風雷起颯颯昆明龍蜕骨宛宛常山蛇顧尾¶
倐爾盈科歎水哉激之過顙由人耳吼聲㶁㶁河伯怒¶
苖色芃芃田畯喜阿香滴瓢苦瑟縮鮫人泣綃無尺咫¶
蘇枯幸活莊子鮒騰空如化琴髙鯉東郊桔橰不亦勞¶
西隣轆轤安足擬忘機却笑抱甕夫巧製端從斲輪氏¶
天心普順固無邊人力强為終有已欲令田野息愁歎¶
<pb:KR4h0141_WYG_225-17b>¶
正在廟堂能燮理五風十雨歲穰穰棄置溝車如敝屣¶
　　　田家樂寄張師孟　　　　　(明/)鐂　炳¶
田家樂今年莊農好秋作蟄龍蜕骨桔橰懸五榖咸登¶
時雨若官家更憂民力疲公田折布能輕齎小姑攜筐¶
嬾梳洗拾得棉花如雪肥大姑軋軋催機杼疎簾樹影¶
寒蛩語鬢雲籠霧颺西風睂月生凉褪秋暑山徑牛羊¶
下夕墟蕭蕭榆柳草堂虛野老杖藜邀小酌諸孫燈火¶
讀殘書¶
<pb:KR4h0141_WYG_225-18a>¶
　　五言律¶
　　　張谷田舎　　　　　　　　(唐/)儲光羲¶
縣官清且儉深谷有人家一徑入寒竹小橋穿野花碓¶
喧春澗滿梯倚綠桑斜自説年来稔前邨酒可賖¶
　　　田舎　　　　　　　　　　(唐/)杜　甫¶
田舎清江曲柴門古道傍草沈迷市井地僻懶衣裳櫸¶
柳枝枝弱枇杷樹樹香鸕鷀西日照曬翅滿魚梁¶
　　　太和戊申歲大有年詔賜百寮出城觀秋稼謹¶
<pb:KR4h0141_WYG_225-18b>¶
　　　　書盛事以俟採詩者　　　(唐/)劉禹錫¶
長安銅雀鳴秋稼與雲平玉燭調寒暑金風振順成川¶
原呈上瑞恩澤賜閒行欲返重城掩猶聞歌舞聲¶
　　　江上田家　　　　　　　　(唐/)包　何¶
近海川原薄人家本自稀黍苗期臘酒霜葉是寒衣市¶
井誰相識漁樵夜始歸不湏騎馬問恐畏狎鷗飛¶
　　　田家　　　　　　　　　　(唐/)司空曙¶
田家喜雨足鄰老相招攜泉溢溝塍壊麥髙桑柘低呼¶
<pb:KR4h0141_WYG_225-19a>¶
兒催放犢宿客待烹雞搔首蓬門下如將軒冕齊¶
　　　贈田家翁　　　　　　　　(唐/)耿　湋¶
老人迎客處籬落稻畦間蠶屋朝寒閉田家晝雨閒門¶
閭新薙草蹊徑舊諳山自道誰相友邀余試徃還¶
　　　贈田家翁　　　　　　　　(唐/)杜荀鶴¶
田家真快活㛰嫁不離邨州縣供輸罷追隨鼓笛喧盤¶
餐同老少家計共田園自説身無事應官有子孫¶
　　　田家　　　　　　　　　　(唐/)李建勲¶
<pb:KR4h0141_WYG_225-19b>¶
不識城中路熙熙樂有年木盤擎社酒瓦鼓送神錢霜¶
落牛歸屋禾收雀滿田遥陂過秋水閒閣釣魚船¶
　　　再出行田　　　　　　　　(宋/)韓　琦¶
豐歲觀農穫先疇路不遐子多宜晩榖生拗就新麻蕎¶
麥方成齪蔓菁未入椏鄉民愚自詫太守是吾家¶
　　　田舎　　　　　　　　　　(宋/)范成大¶
呼喚攜鉏至安排斜圃忙兒童眠落葉烏雀噪斜陽煙¶
火邨聲逺林菁野氣香樂哉今歲事天末稻雲黄¶
<pb:KR4h0141_WYG_225-20a>¶
　　　農家　　　　　　　　　　(宋/)陸　游¶
南畝勤菑穫西成謹蓋藏種蕎乗霽日斫荻待㣲霜谿¶
碓新舂白山厨野蔌香何湏北窗卧始得傲羲皇¶
　　　農家　　　　　　　　　　　陸　游¶
大布縫袍稳乾薪起火紅薄才施畎畝樸學教兒童羊¶
要髙為棧雞當細織籠農家自堪樂不是傲王公¶
　　　其二¶
東舎女乗龍西家婦夢熊翁誇酒重碧孫愛果初紅栗¶
<pb:KR4h0141_WYG_225-20b>¶
烈三冬近團欒一笑同營生無繆巧百事仰天公¶
　　　其三¶
諸孫晩下學髻脱繞園行互笑藏鈎拙爭言鬬草贏爺¶
嚴責程課翁愛哺飴餳富貴寧期汝他年且力耕¶
　　　宿農家　　　　　　　　　(宋/)戴復古¶
門巷規模古田園氣味長小桃紅破萼大麥綠銜芒稚¶
犬迎来客歸牛帶夕陽儒衣媿飄泊相就説農桑¶
　　　出社下嶺望九洲流陂稻田可愛¶
<pb:KR4h0141_WYG_225-21a>¶
　　　　　　　　　　　　　　　(明/)鐂　崧¶
度嶺望平田人家隐翠煙邨墟自雞犬風物似神仙晩¶
樹依沙立秋粳帶水眠幾時驅兩犢投迹此安㕓¶
　　　夜宿田舎　　　　　　　　(明/)華　察¶
郊居觀穫罷暝色滿荆扉歲事山田薄人家茅屋稀荒¶
園寒照斂獨樹暮禽歸夜靜然燈坐髙窗黄葉飛¶
　　　田家吟　　　　　　　　　(明/)盧　澐¶
㝡是農家樂收成十月天春耕餘榖種秋税了官錢兒¶
<pb:KR4h0141_WYG_225-21b>¶
女團朝日雞豚散野田鄰翁相見處豐稔説明年¶
　　　田家樂　　　　　　　　　(明/)鄧　渼¶
煙火髙原合雞豚小市通夜行防虎穽寒至築牛宫捕¶
雀遵桑翳澆麻引竹筒今年倍收秫不怕甕頭空¶
　　五言排律¶
　　　奉和聖製至長春宫登樓觀稼穡之作¶
　　　　　　　　　　　　　　　(唐/)蘇　頲¶
帝迹奚其逺皇符之所崇敬時堯務作盡力禹稱功赫¶
<pb:KR4h0141_WYG_225-22a>¶
濯惟元后經營自左馮變蕪秔稻實流惡水泉通國阜¶
猶前豹人疲詎昔熊黄圖廵沃野清吹入離宫是閲京¶
坻富仍觀都邑雄憑軒一何綺積澑寫晴空禮節家安¶
外和平俗在中見龍垂渭北辭雁指河東睿思方居鎬¶
宸遊若飲豐寧誇子雲從祇為獵扶風¶
　　　田家　　　　　　　　　　(唐/)王　維¶
舊榖行將盡良苖未可希老年方愛粥卒歲且無衣雀¶
乳青苔井雞鳴白板扉柴車駕羸牸草屩牧豪豨夕雨¶
<pb:KR4h0141_WYG_225-22b>¶
紅橊拆新秋綠芋肥餉田桑下憇旁舎草中歸住處名¶
愚谷何湏問是非¶
　　六言律¶
　　　春耕　　　　　　　　　　(明/)楊　慎¶
五風十雨樂歲東皐西崦人家水心魚浮菖葉屋角鳩¶
鳴杏花餉壟青梅煮酒訪鄰綠笋烹茶問津寧知沮溺¶
祠田但祝汙邪¶
　　七言律¶
<pb:KR4h0141_WYG_225-23a>¶
　　　和游堯臣勸農韻　　　　　(宋/)王　炎¶
傳呼稳凭筍輿行喜見漫山麥浪平道上老農皆好語¶
年来瘦地有新耕草深黄犢陽坡暖雨過青蒲野水生¶
桃李隂中春事好田家雞犬亦歡聲¶
　　　次秀野躬耕桑陌舊園之韻　(宋/)朱　子¶
郊園旱久只多蹊昨夜欣沾雨一犁已辦青鞵隨老圃¶
便驅黄犢過深溪農談剰喜鄉隣近饁具仍教婦子攜¶
指㸃竹寒沙碧處不知何似錦城西¶
<pb:KR4h0141_WYG_225-23b>¶
　　　邨居初夏　　　　　　　　(宋/)陸　游¶
天遣為農老故鄉山園三畝鏡湖旁嫩莎經雨如秧綠¶
小蝶穿花似繭黄斗酒隻雞人笑樂五風十雨歲豐穰¶
相逄但喜桑麻長欲話窮通已兩忘¶
　　　穫稻用分秧韻　　　　　　(明/)顧　清¶
負郭園池帶宅田老晴天氣太平年穫来黍稻叢髙廪¶
散出牛羊滿近川饙啟甑山騰霧靄蟻香醅甕起淪漣¶
斜陽一枕西窗夢縱有丹青不與傳¶
<pb:KR4h0141_WYG_225-24a>¶
　　　望田家　　　　　　　　　(明/)汪應軫¶
數椽茅屋傍山開横麓平簷雪滿堆耳畔春風還料峭¶
田家錢鎛尚塵埃雞豚詫客穿籬入牛馬馴人際晩囘¶
何事鄰翁喧笑語為儲舊榖接新来¶
　　　耕隐為南昌萬用中賦　　　(明/)僧来復¶
山莊别築楚城西百畝桑隂水一溪莎草雨晴黄犢卧¶
稻花風暖白鳩啼沽来官酒春祈社讀罷農書曉灌畦¶
孝悌力田新有詔姓名還向御前題¶
<pb:KR4h0141_WYG_225-24b>¶
　　　南浦春耕　　　　　　　　(明/)僧徳祥¶
索索繰車谷口聞鳥催農事日紛紛新生野水𤓰藤繞¶
舊作田塍井字分耕雨每憐黄犢健帶經猶愛小兒勤¶
晩風獨立谿橋外流水桃花一隊雲¶
　　七言排律¶
　　　省斂　　　　　　　　　　(明/)何洛文¶
翠華縹緲出明光帝畝油油曉露瀼田畯秋登歌萬寳¶
宸旒時斂足千倉欣瞻壟覆黄雲滿想見匙飜白雪香¶
<pb:KR4h0141_WYG_225-25a>¶
耕藉三推䝉帝力連莖累歲紀農祥即看薦熟流馨飶¶
更識憂民念雨暘六合長應書大有願陳豳雅表時康¶
　　五言絶句¶
　　　題田洗馬游巖桔槹　　　　(唐/)陳子昻¶
望逺長為客商山遂不歸誰憐北陵井未息漢隂機¶
　　　山下宿　　　　　　　　　(唐/)白居易¶
獨到山下宿靜向月中行何處水邊碓夜舂雲母聲¶
　　　江行　　　　　　　　　　(唐/)錢　起¶
<pb:KR4h0141_WYG_225-25b>¶
岸草連荒色邨聲樂稔年晩晴貪穫稻閒却采菱船¶
　　　春墅　　　　　　　　　　(唐/)崔道融¶
蛙聲近過社農事忽已忙鄰婦餉田歸不見百花芳¶
　　　稻畦　　　　　　　　　　(宋/)文　同¶
決水轉横渠交塍畫方罫秋風報禾熟滿頃吹䆉稏¶
　　　東谿小景　　　　　　　　(明/)魯　鐸¶
隔谿語農人新禾脛尚短車痕記水畦莫灌東畦滿¶
　　六言絶句¶
<pb:KR4h0141_WYG_225-26a>¶
　　　田園樂　　　　　　　　　(唐/)王　維¶
酌酒會臨泉水抱琴好倚長松南園露葵朝折東谷黄¶
粱夜舂¶
　　　過山農家　　　　　　　　(唐/)顧　况¶
版橋人渡泉聲茅簷日午雞鳴莫嗔焙茶煙暗却喜曬¶
榖天晴¶
　　　農家六言　　　　　　　　(宋/)楊萬里¶
插秧已蓋田面疎苖猶逗水光白鷗飛處極浦黄犢歸¶
<pb:KR4h0141_WYG_225-26b>¶
時夕陽¶
　　　耕¶
南邨北邨雨足十畝五畝秧齊帶月肩犂未出催人布¶
榖先啼¶
　　七言絶句¶
　　　稻田　　　　　　　　　　(唐/)韋　莊¶
綠波春浪滿前陂極目連雲䆉稏肥更被鷺鷥千㸃雪¶
破煙来入畫屏飛¶
<pb:KR4h0141_WYG_225-27a>¶
　　　畬田調　　　　　　　　　(宋/)王禹偁¶
大家齊力劚孱顔耳聼田歌手莫閒各願種成千百索¶
(山田俱以百尺/繩量曰若干索)豆萁禾穟滿青山¶
　　　初夏　　　　　　　　　　(宋/)林　逋¶
乳雀啁啾日氣濃稚桑交影綠重重秧田百畝鵞黄犬¶
横䇿谿橋屬老農¶
　　　田家　　　　　　　　　　(宋/)歐陽修¶
綠桑髙下暎平川賽罷田神笑語喧林外鳴鳩春雨歇¶
<pb:KR4h0141_WYG_225-27b>¶
屋頭初日杏花繁¶
　　　畫車(按此係/水車)　　　　　　　(宋/)蘇　軾¶
九衢歌舞頌王明誰惻寒泉獨自清賴有千車能散福¶
化為膏雨滿重城¶
　　　秋日田家　　　　　　　　(宋/)文　同¶
淘漉溝源築野塘滿陂煙草卧牛羊今年且喜輸官辦¶
豆莢繁多粟穂長¶
　　　豐年謡　　　　　　　　　(宋/)王　炎¶
<pb:KR4h0141_WYG_225-28a>¶
稻如馬尾覆溝塍桑柘隂中雞犬鳴收穫登場便無事¶
輸租人不入州城¶
　　　晩憇田家二絶　　　　　　　王　炎¶
家書未到鵲先喜春事無多鶯又啼偶對好山畱客坐¶
綠隂遮屋日將西¶
　　　其二¶
山間一徑牛羊迹林下數家雞犬聲底事居人苦爭畔¶
閒田官正募民耕¶
<pb:KR4h0141_WYG_225-28b>¶
　　　插秧　　　　　　　　　　(宋/)范成大¶
種密移疎綠毯平行間清淺縠紋生誰知細細青青草¶
中有豐年擊壤聲¶
　　　田園雜興　　　　　　　　　范成大¶
五月呉江麥秀寒移秧披絮尚衣單稻根科斗行如塊¶
田水今年一尺寛¶
　　　其二¶
下田戽水出江流髙壟飜江逆上溝地勢不齊人力盡¶
<pb:KR4h0141_WYG_225-29a>¶
丁男長在踏車頭¶
　　　農舎　　　　　　　　　　(宋/)陸　游¶
三農雖隙亦悤忙稼事何曾一夕忘欲曬胡麻愁屢雨¶
未收蕎麥怯新霜¶
　　　金谿道中　　　　　　　　(宋/)楊萬里¶
野花垂路止人行田水偏尋缺處鳴近浦人家隨曲折¶
插秧天氣半隂晴¶
　　　至後入城道中雜興　　　　　楊萬里¶
<pb:KR4h0141_WYG_225-29b>¶
大熟仍教得大晴今年又是一昇平昇平不在簫韶裏¶
只在諸邨打稻聲¶
　　　湖南江西道中　　　　　　(宋/)劉克莊¶
丁男放犢草間嬉少婦看蠶不畫睂歲暮家家禾絹熟¶
萍鄉風物似豳詩¶
　　　田舎即事　　　　　　　　　劉克莊¶
去年贏粟尚儲缾又見新秧蘸水青野老逄人説慚媿¶
長官清白社公靈¶
<pb:KR4h0141_WYG_225-30a>¶
　　　農謡　　　　　　　　　　(宋/)方　岳¶
春雨初晴水拍堤邨南邨北鵓鴣啼含風宿麥青相接¶
刺水柔秧綠未齊¶
　　　其二¶
小麥青青大麥黄䕶田沙徑遶羊腸秧畦岸岸水初飽¶
塵甑家家飯已香¶
　　　田頭　　　　　　　　　　　方　岳¶
秧田多種八月白草樹初開九里香但得有牛横短笛¶
<pb:KR4h0141_WYG_225-30b>¶
一蓑春雨自農桑¶
　　　途間作　　　　　　　　　(宋/)許月卿¶
乍雨乍晴寒食候半花半蘂山礬香老農甚喜天意好¶
日暖今年不凍秧¶
　　　田家秋日　　　　　　　　(金/)趙　元¶
禾穂纍纍豆角稠崧前邨落太平秋熙熙多少豐年意¶
都在農家社案頭¶
　　　邨行　　　　　　　　　　(金/)郭邦彦¶
<pb:KR4h0141_WYG_225-31a>¶
　豆葉芃芃麻葉光植禾得雨又催黄田家樂事誰真得¶
　牧子行歌醉叟狂¶
　　　　田舎曲　　　　　　　　　(元/)洪希文¶
　杏花開後雨如煙燕子来時水滿川睂雪老翁芻一束¶
　省犁扶犢出新田¶
　　　　田父詞　　　　　　　　　(元/)馬　臻¶
　龍鍾田父住深邨桑柘岡頭石路分猶領兒孫到城市¶
　向人聼讀勸農文¶
<pb:KR4h0141_WYG_225-31b>¶
　　　　其二¶
　處處叢祠鼓笛喧已占蠶麥十分添醉騎牛背歸来晩¶
　亂把山花插㡌簷¶
　　　　宿田家　　　　　　　　　(明/)胡　奎¶
　邨北邨南社鼓聲閒尋老父説昇平孤燈也識離人意¶
　落盡寒花却再生¶
　¶
御定佩文齋詠物詩選巻二百二十五¶
