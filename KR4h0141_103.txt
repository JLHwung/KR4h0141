# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:17.469568
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百三
<pb:KR4h0141_WYG_103-1a>¶
　欽定四庫全書¶
御定佩文齋詠物詩選卷一百三¶
　　池類(附沼/)¶
　　　五言古¶
　　　　首夏泛天池　　　　　　　(梁/)武　帝¶
　薄遊朱明節泛漾天淵池舟楫互容與藻蘋相推移碧¶
　沚紅菡萏白沙青漣漪新波拂舊石殘花落故枝葉軟¶
　風易出草宻路難披¶
<pb:KR4h0141_WYG_103-1b>¶
　　　　山池　　　　　　　　　　(梁/)簡文帝¶
　日暮芙蓉水聊登鳴鶴舟飛艫飾羽㲨長幔覆緹油停¶
　輿依柳息住葢影空留古樹横臨沼新藤上挂樓游魚¶
　向闇集戲鳥逗楂流¶
　　　　山池應令　　　　　　　　(梁/)庾肩吾¶
　閬苑秋光暮金塘收潦清荷低芝葢出浪涌燕舟輕逆¶
　湍流棹唱帶谷聚笳聲野竹交臨浦山桐迥出城水逐¶
　雲峰闇寒隨殿影生¶
<pb:KR4h0141_WYG_103-2a>¶
　　　北寺寅上人房望逺岫翫前池¶
　　　　　　　　　　　　　　　(梁/)王　筠¶
安期逐長往交甫稱髙讓逺跡入滄溟輕舉馳崑閬良¶
由心獨善兼且情逰放豈若尋幽棲即目窮清曠激水¶
周堂下屯雲塞檐向閉牖聽奔濤開窓延疊嶂前堦復¶
虛沿瀰迤成洲漲雨㸃散圎文風生起斜浪游鱗互瀺¶
灂羣飛皆哢吭蓮葉蔓田田菱花動揺漾浮光曜庭廡¶
流芳襲帷帳匡坐足忘懷詎思江海上¶
<pb:KR4h0141_WYG_103-2b>¶
　　　山池應令　　　　　　　　(陳/)徐　陵¶
畫舸圖仙獸飛艎挂采斿榜人事金槳釣女飾銀鈎細¶
萍時帶檝低荷乍入舟猿啼知谷晩蟬咽覺山秋¶
　　　和炅法師游昆明池　　　(北周/)庾　信¶
游客重相懽連鑣出上蘭值泉傾盖飲逢花駐馬看平¶
湖泛玉軸髙堰歇金鞍半道聞荷氣中流覺水寒¶
　　　其二¶
秋光麗晩天鷁舸泛中川宻菱障浴鳥髙荷没釣船碎¶
<pb:KR4h0141_WYG_103-3a>¶
珠縈斷菊殘絲繞折蓮落花催斗酒栖烏送一弦¶
　　　奉和山池　　　　　　　　　庾　信¶
樂宫多暇豫望苑暫迴輿鳴笳陵絶浪飛葢歴通渠桂¶
亭花未落桐門葉半疎荷風驚浴鳥橋影聚行魚日落¶
含山氣雲歸帶雨餘¶
　　　同㑹河陽公新造山池聊得寓目¶
　　　　　　　　　　　　　　　　庾　信¶
横階仍鑿澗對户即連峰暗石疑藏虎盤根似卧龍沙¶
<pb:KR4h0141_WYG_103-3b>¶
洲聚亂荻洞口礙横松引泉恒數派開巖即十重北閣¶
聞吹管南鄰聽擊鐘菊寒花正合杯香酒絶濃由來魏¶
公子今日始相逢¶
　　　南池　　　　　　　　　　(唐/)杜　甫¶
峥嶸巴閬間所向盡山谷安知有蒼池萬頃浸坤軸呀¶
然閬城南枕帶巴江腹芰荷入異縣秔稻共比屋皇天¶
不無意美利戒止足髙田失西成此物頗豐熟清源多¶
衆魚逺㟁富喬木獨歎楓香林春時好顔色南有漢王¶
<pb:KR4h0141_WYG_103-4a>¶
祠終朝走巫祝歌舞散靈衣荒哉舊風俗髙堂亦明王¶
魂魄猶正直不應空陂上縹緲親酒食淫祀自古昔非¶
唯一川凟干戈浩茫茫地僻傷極目平生江海興遭亂¶
身局促駐馬問漁舟躊躇慰覊束¶
　　　同韓侍郎遊鄭家池吟詩小飲¶
　　　　　　　　　　　　　　　(唐/)白居易¶
野艇容三人晩池流浼浼悠然倚棹坐水勢如江海宿¶
雨洗沙塵晴風蕩煙靄殘陽上竹樹枝葉生光彩我本¶
<pb:KR4h0141_WYG_103-4b>¶
偶然來景物如相待白鷗驚不起緑芡行堪採齒髮雖¶
巳衰性靈未云改逢詩遇杯酒尚有心情在¶
　　　官舍内新鑿小池　　　　　　白居易¶
簾前開小池盈盈水方積中底鋪白沙四隅甃青石勿¶
言不深廣但足幽人適泛灔微雨朝泓澄明月夕豈無¶
大江外波浪連天白未如牀席閒方丈深盈尺清淺可¶
狎弄昏煩聊潄滌最愛曉暝時一片秋天碧¶
　　　秋池　　　　　　　　　　　白居易¶
<pb:KR4h0141_WYG_103-5a>¶
朝衣薄且健晩簟清仍滑社近燕影稀雨餘蟬聲歇閒¶
中得詩境此境幽難說露荷珠自傾風竹玉相戞誰能¶
一同宿共玩新秋月暑退凉早歸池邊好時節¶
　　　泛春池　　　　　　　　　　白居易¶
白蘋湘渚曲緑篠剡谿口各在天一涯信美非吾有何¶
如此庭内水竹交左右霜竹百千竿煙波六七畝泓澄¶
動堦砌澹泞映户牖虵皮細有紋鏡面清無垢波上一¶
葉舟舟中一樽酒或繞蒲浦前或泊桃島後未撥落杯¶
<pb:KR4h0141_WYG_103-5b>¶
花低衝拂面栁半酣迷所在倚榜兀廻首不知此何處¶
復是人寰否¶
　　　天池　　　　　　　　　　(明/)髙　啟¶
靈峰可度難昔聞枕中書天池在其巔每出青芙蕖湛¶
如玉女盆雲影含夕虚人静時飲鹿水寒不生魚我來¶
屬始春石壁煙霞舒灔灔月出後泠泠雪銷餘再泛知¶
神清一酌欣慮除何當逐流花遂造仙人居¶
　　七言古¶
<pb:KR4h0141_WYG_103-6a>¶
　　　淋池歌　　　　　　　　　(漢/)昭　帝¶
秋素景兮泛洪波揮纎手兮折芰荷凉風凄凄揚棹歌¶
雲光開曙月低河萬歲為樂豈云多¶
　　　池上作　　　　　　　　　(唐/)白居易¶
西谿風生竹森森南潭萍開水沈沈叢翠萬竿湘㟁色¶
空碧一泊松江心浦派縈廻誤逺近橋島向背迷窺臨¶
澄瀾方丈若萬頃倒影咫尺如千尋泛然獨遊邈然坐¶
坐念行思心古今莵裘不聞有泉沼西河亦恐無雲林¶
<pb:KR4h0141_WYG_103-6b>¶
豈如白翁退老地樹髙竹宻池塘深華亭雙鶴白矯矯¶
太湖四石青岑岑眼前盡日更無客膝上此時唯有琴¶
洛陽冠盖自相索誰肯來此同抽簪¶
　　　太液池歌　　　　　　　　(唐/)温庭筠¶
腥鮮龍氣連清防花風漾漾吹細光疊瀾不定照天井¶
倒影蕩揺晴翠長平碧淺春生綠塘雲容雨態連青蒼¶
夜深銀漢通柏梁二十八宿朝玉堂¶
　　五言律¶
<pb:KR4h0141_WYG_103-7a>¶
　　　和韋承慶過義陽公主山池　(唐/)杜審言¶
賞玩竒他日髙深愛此時池分八水背峰作九山疑地¶
静魚偏逸人閒鳥欲欺青谿留别興更與白雲期¶
　　　詠池　　　　　　　　　　(唐/)李　嶠¶
綵棹浮太液清觴醉習家詩情對明月雲曲拂流霞煙¶
散龍形浄波含鳳影斜安仁動秋興魚鳥思空賖¶
　　　唐都尉山池　　　　　　　(唐/)崔　湜¶
曲渚颺輕舟前谿釣晩流雁翻蒲葉起魚撥荇花游金¶
<pb:KR4h0141_WYG_103-7b>¶
子懸湘柚珠房拆海榴幽尋惜未已清月半西樓¶
　　　從岐王夜讌衛家山池應敎　(唐/)王　維¶
座客香貂滿宫娃綺幔張澗花輕粉色山月小燈光積¶
翠紗窓暗飛泉繡户涼還將歌舞出歸路莫愁長¶
　　　和尹諫議史館山池　　　　　王　維¶
雲館接天居霓裳侍玉除春池百子外芳樹萬年餘洞¶
有仙人籙山藏太史書君恩深漢帝且莫上空虛¶
　　　晩秋陪嚴鄭公摩訶池泛舟得溪字¶
<pb:KR4h0141_WYG_103-8a>¶
　　　　　　　　　　　　　　　(唐/)杜　甫¶
湍駛風醒酒船囘霧起隄髙城秋自落雜樹晩相迷坐¶
觸鴛鴦起巢傾翡翠低莫須驚白鷺為伴宿清谿¶
　　　蘇著作山池　　　　　　　(唐/)賈彦璋¶
水樹子雲家蓬瀛宛不賖芥浮舟是葉蓮發岫為花酌¶
蟻開春甕觀魚憑海槎遊蘇多石友題贈滿瑶華¶
　　　觀袁侍郎漲新池　　　　　(唐/)盧　綸¶
引水香山近穿雲復繞林纔聞籬外響已覺石邊深滿¶
<pb:KR4h0141_WYG_103-8b>¶
處青苔色澄來見栁陰微風月明夜知有五湖心¶
　　　陪中書李紓舍人夜泛東池　　盧　綸¶
看月復聽琴移舟出樹陰夜邨機杼急秋水芰荷深石¶
静龜潜上萍開菓暗沈何言奉盃酒得見五湖心¶
　　　早春遊慈恩南寺　　　　　(唐/)司空曙¶
山寺臨池水春愁望逺生踏橋逢鶴起尋竹值泉横新¶
栁絲猶短輕蘋葉未成還如虎丘上日暮伴僧行¶
　　　旦携謝山人至愚池　　　　(唐/)柳宗元¶
<pb:KR4h0141_WYG_103-9a>¶
新沐換輕幘曉池風露清自諧塵外意况與幽人行霞¶
散衆山迥天髙數雁鳴機心付當路聊適羲皇情¶
　　　和令公新開龍泉晉水二池　(唐/)白居易¶
舊有潢汙泊今為白水塘笙歌聞四面樓閣在中央春¶
變煙波色晴添樹木光龍泉信為美莫忘午橋莊¶
　　　晩題東林寺雙池　　　　　　白居易¶
向晩雙池好初晴百物新裊枝翻翠羽濺水躍紅鱗萍¶
汎同遊子蓮開當麗人臨流一惆悵還憶曲江春¶
<pb:KR4h0141_WYG_103-9b>¶
　　　南池　　　　　　　　　　　白居易¶
蕭條微雨絶荒㟁抱清源入舫山侵塞分泉稻接邨秋¶
聲依樹色月影在蒲根淹泊方難遂他宵闗夢魂¶
　　　泛觴池　　　　　　　　　(唐/)薛　能¶
通咽逺華蹲泛觴名自君静看籌見影輕動酒生紋細¶
滴隨杯落來聲就浦分便應半酣後清冷潄寒雲¶
　　　官池上　　　　　　　　　(唐/)僧無可¶
廻疏城闕内寒瀉出雲波㟁廣山魚到汀閒海鷺過汎¶
<pb:KR4h0141_WYG_103-10a>¶
溝侵道急流葉入宫多移舸浮中沚清宵徹曉河¶
　　　陪姚合游金州南池　　　　　僧無可¶
柳暗清波漲衝萍復潄苔張筵白鳥起掃苔使君來洲¶
鳥秋應没荷花晩盡開髙城吹角罷騶馭尚徘徊¶
　　　假山小池　　　　　　　　(宋/)陸　游¶
蓮嶽三峰峙桃源一路分池偷鏡湖月石帶沃洲雲魚¶
隊深猶見禽聲静更聞巖幽林箐宻疑可下湘君¶
　　　亭前引水名曰墨池　　　　(明/)楊　慎¶
<pb:KR4h0141_WYG_103-10b>¶
金潭朝洗菊玉甃暖滋蘭何如元阯水分作墨池瀾煙¶
雲生几席星斗宿闌干問字休携酒仙家沆瀣寒¶
　　　太液池　　　　　　　　　(明/)馬汝驥¶
碧苑西連闕瑶池北映空象垂河漢表氣與斗牛通鯨¶
躍如飜石鼇行不斷虹蒼茫觀海日朝㑹百川同¶
　　　白丈自杭州歸要遊天池　　(明/)王穉登¶
桃花零落盡游賞與君同僧住松聲裏鶯啼石壁中巖¶
光晴處紫池色晩來空莫把琵琶奏尊前有白公¶
<pb:KR4h0141_WYG_103-11a>¶
　　　侍上奉聖母觀九龍池　　　(明/)夏　言¶
駐蹕靈湫上依巖帳殿開雨從龍洞作雲擁鳳輿來玉¶
竇春鳴溜金潭晝殷雷翠華清樾下天語賜徘徊¶
　　五言排律¶
　　　和許侍郎遊昆明池　　　　(唐/)李百藥¶
神池望北極滄波接逺天儀星似河漢落景類虞泉年¶
深平舘宇道泰偃戈船差池下鳬雁掩映生雲煙浪花¶
開巳合風文直且連稅馬金堤外横舟石㟁前羽觴傾¶
<pb:KR4h0141_WYG_103-11b>¶
緑蟻飛日落紅鮮積水浮深智明珠耀雅篇大鯨方逺¶
擊沈灰獨未然知君嘯儔侣短翮徒聯翩¶
　　　奉和晦日幸昆明池應制　　(唐/)宋之問¶
春豫靈池㑹滄波帳殿開舟凌石鯨度槎拂斗牛迴節¶
晦蓂全落春遲柳暗催象溟看浴景燒刼辨沈灰鎬飲¶
周文樂汾歌漢武才不愁明月盡自有夜珠來¶
　　　昆明池侍宴應制　　　　　(唐/)沈佺期¶
武帝伐昆明穿池習五兵水同河漢在舘有豫章名我¶
<pb:KR4h0141_WYG_103-12a>¶
后光天徳垂衣文敎成黷兵非帝念勞物豈皇情春仗¶
過鯨沼雲旂出鳳城靈魚銜寳躍仙女廢機迎柳拂旌¶
門暗蘭依帳殿生還如流水曲日晩棹歌聲¶
　　　恩勅尚書省寮宴昆明池應制同用堯字¶
　　　　　　　　　　　　　　　(唐/)張嘉貞¶
雲沼初開漢神池舊浴堯昔人徒習武明代此聞韶地¶
脈山川勝天恩雨露饒時光牽利舸春淑覆柔條芳醖¶
酲千日華牋落九霄幸承歡賚重不覺醉歸遥¶
<pb:KR4h0141_WYG_103-12b>¶
　　　奉和晦日幸昆明池應制　　(唐/)蘇　頲¶
炎歴事邊陲昆明始鑿池豫遊光後聖征戰罷前規霽¶
色清珍宇年芳入錦陂御杯蘭薦葉仙仗柳交枝二石¶
分河瀉雙珠代月移微臣比翔泳恩廣自無涯¶
　　　安徳山池宴集　　　　　　(唐/)岑文本¶
甲第多清賞芳辰命羽巵書帷通竹逕琴臺枕槿籬池¶
疑夜壑徙山似鬱洲移雕楹網蘿薜激瀨合塤箎鳥戲¶
翻新葉魚躍動清漪自得淹留趣寧勞攀桂枝¶
<pb:KR4h0141_WYG_103-13a>¶
　　　賦得曲池潔寒流　　　　　(唐/)崔立之¶
閒尋敧㟁步因向曲池看透底何澄澈迴流乍屈盤稍¶
隨髙樹古逈與逺天寬月入鏡華轉星臨珠影寒纎鱗¶
時蔽石轉吹或生瀾願假涓微效來濡拙筆端¶
　　　和范郎中宿直中書省曉玩新池贈南省同寮¶
　　　　兩垣遺補　　　　　　　(唐/)錢　起¶
青瑣畱才子春池静禁林自矜仙島勝宛在掖垣深引¶
派彤庭裏含虚玉砌陰漲來知聖澤清處見天心蘭氣¶
<pb:KR4h0141_WYG_103-13b>¶
飄紅㟁文星動碧潯鳳棲長近日虬卧欲為霖席寵雖¶
髙位流謙乃素襟焚香春漏盡假寐曉鶯吟丹地宜清¶
泚朝陽復照臨司言兼逸趣鼓興接知音六義驚摛藻¶
三臺響擲金為憐風水外落羽此漂沈¶
　　　晦日益州北池侍宴　　　　(唐/)司空曙¶
臨泛從公日仙舟翠幙張七橋通碧沼雙樹接花塘玉¶
燭收寒氣金波隐夕光野聞歌管思水静綺羅香遊騎¶
縈林逺飛橈截㟁長郊源懷㶚滻陂漾寫江潢常侍傳¶
<pb:KR4h0141_WYG_103-14a>¶
花詔偏禆問羽觴豈令南峴首千載播餘芳¶
　　　春池閒泛　　　　　　　　(唐/)白居易¶
緑塘新水平紅檻小舟輕解纜隨風去開襟信意行淺¶
憐青演漾深愛緑澄泓白撲柳飛絮紅浮桃落英古文¶
科斗出新葉剪刀生樹集鸎朋友雲行鴈弟兄飛沈皆¶
適性酣詠自怡情花助銀杯氣松添玉軫聲魚游何事¶
樂鷗起復誰驚莫唱滄浪曲無塵可濯纓¶
　　　遊宣義池亭　　　　　　　(唐/)姚　合¶
<pb:KR4h0141_WYG_103-14b>¶
春入池亭好風光暖更鮮尋芳行不困逐勝坐還遷細¶
草亂如髮幽琴鳴似絃苔文飜古畫石色學秋天花落¶
能漂酒萍開解避船暫來猶愈疾久住合成仙迸筍搘¶
堦起垂藤壓樹偏此生應借看自計買無錢¶
　　　乾符丙申歲春奉詔漲曲江池¶
　　　　　　　　　　　　　　　(唐/)鄭　谷¶
玉澤尚通津恩波此日新深疑一夜雨宛似五湖春汎¶
灔翹振鷺澄清躍紫鱗翠低孤嶼柳香失半汀蘋鳳輦¶
<pb:KR4h0141_WYG_103-15a>¶
尋佳境龍舟命近臣桂華如入手願作從遊人¶
　　　省試奉詔漲曲江池　　　　(唐/)黄　淊¶
池脈寒來淺恩波住後新引將諸𣲖水别貯大都春幽¶
咽疏通處清冷迸入辰漸平連杏㟁旋濶映梅津沙没¶
迷行逕洲寬恣躍鱗願當舟檝便一附濟川人¶
　　七言律¶
　　　興慶池侍宴應制　　　　　(唐/)沈佺期¶
碧水澄潭映逺空紫雲香駕御微風漢家宫闕疑天上¶
<pb:KR4h0141_WYG_103-15b>¶
秦地山川似鏡中向浦迴舟萍巳緑分林蔽殿槿初紅¶
古來徒羡横汾賞今日宸遊聖藻雄¶
　　　奉和聖製龍池篇　　　　　　沈佺期¶
龍池躍龍龍巳飛龍徳先天天不違池開天漢分黄道¶
龍向天門入紫㣲邸第樓臺多氣色君王鳬雁有光輝¶
為報寰中百川水來朝此地莫東歸¶
　　　興慶池侍宴應制　　　　　(唐/)李　乂¶
神池汛濫水盈科仙蹕紆徐步輦過縱棹廻沿萍溜合¶
<pb:KR4h0141_WYG_103-16a>¶
開軒眺賞麥風和潭魚在沼欣游泳谷鳥含櫻入賦歌¶
寄謝乗槎濱海客囘頭來此問天河¶
　　　奉和中宗皇帝幸興慶池戲競渡應制¶
　　　　　　　　　　　　　　　(唐/)李　適¶
拂露金輿丹斾轉凌晨黼帳碧池開南山倒影從雲落¶
北澗遥光寫浪囘急舸争標排荇度輕㠶截浦觸荷來¶
横汾燕鎬歡無極歌舞年年聖夀杯¶
　　　興慶池侍宴應制　　　　　(唐/)馬懷素¶
<pb:KR4h0141_WYG_103-16b>¶
積水逶迤繞貝城含虛皎鏡有餘清圖雲曲榭連緹幕¶
映日中塘間綵旌賞洽猶聞簫管沸歡留更覩木蘭輕¶
無勞海上尋仙客即有蓬萊在帝京¶
　　　興慶池侍宴應制　　　　　(唐/)武平一¶
鸞輿羽駕直城隈帳殿金門此地開皎潔靈潭圖日月¶
參差畫舸接樓臺波搖㟁影隨橈轉風送荷香入酒來¶
願奉聖情歡不極長遊雲漢幾昭囘¶
　　　奉和中宗皇帝幸興慶池競渡應制¶
<pb:KR4h0141_WYG_103-17a>¶
　　　　　　　　　　　　　　　(唐/)徐彦伯¶
夾道傳呼翊翠虬天廻地轉御芳洲青潭曉靄籠仙蹕¶
紅嶼晴花隔綵旒香溢金杯環廣坐聲傳妓舸匝中流¶
羣臣相慶嘉魚樂共哂横汾歌吹秋¶
　　　興慶池侍宴應制　　　　　(唐/)韋元旦¶
滄池漭沆帝城邊殊勝昆明鑿漢年夾㟁旌旗疏輦道¶
中流簫鼓振樓船雲峰四起迎宸幄水樹千重入御筵¶
宴樂已深魚藻詠承恩更欲奏甘泉¶
<pb:KR4h0141_WYG_103-17b>¶
　　　奉和聖製龍池篇　　　　　(唐/)崔日用¶
龍興白水漢興符聖主時乗運斗樞㟁上䒠茸五花樹¶
波中的皪千金珠操環昔聞迎夏啟發匣先來瑞有虞¶
風色雲光隨隐見赤雲神化象江湖¶
　　　奉和聖製龍池篇　　　　　(唐/)盧懐慎¶
代邸東南龍或躍清泉碧浪逺浮天樓臺影就波中出¶
日月光疑鏡裏懸鴈沼囘流成舜海龜書靈祉應堯年¶
大川既濟慚為楫報徳空思奉細涓¶
<pb:KR4h0141_WYG_103-18a>¶
　　　奉和聖製龍池篇　　　　　(唐/)裴　璀¶
乾坤啟聖吐龍泉泉水年年勝一年始看魚躍方成海¶
即睹龍飛利在天洲渚遥將銀漢接樓臺直與紫微連¶
休氣榮光恒不散懸知此地是神仙¶
　　　興慶池侍宴應制　　　　　(唐/)張　說¶
靈池月滿直城隈黼帳天臨御路開東沼初陽疑吐出¶
南山曉翠若浮來魚龍百戲分容與鳬鷁雙舟較泝洄¶
願似金堤青草馥長承瑶水白雲杯¶
<pb:KR4h0141_WYG_103-18b>¶
　　　興慶池侍宴應制　　　　　(唐/)蘇　頲¶
降鶴池前廻步輦棲鸞樹杪出行宫山光積翠遥疑逼¶
水態含青近若空直視天河垂象外俯窺京室畫圖中¶
皇情未使恩波極日暮樓船更起風¶
　　　酬裴相公題興化小池見招長句¶
　　　　　　　　　　　　　　　(唐/)白居易¶
愛為小塘招散客不嫌老監與新詩山公倒載無妨學¶
范蠡扁舟未要追蓬斷偶飄桃李徑鷗驚悞拂鳳凰池¶
<pb:KR4h0141_WYG_103-19a>¶
敢辭課拙詶髙韻一勺争禁萬頃陂¶
　　　憶春日太液池東亭候對　　(唐/)李　紳¶
宫鶯曉報瑞煙開三島靈禽拂水廻橋轉綵虹當綺殿¶
檻浮花鷁近蓬萊草承步輦王孫長桃艶仙顔阿母栽¶
簮筆此時方侍從却思金馬笑鄒枚¶
　　　習池晨起　　　　　　　　(唐/)皮日休¶
清曙蕭森載酒來凉風相引繞亭臺數聲翡翠背人去¶
一朶芙蓉含日開茭葉深深埋釣艇魚兒漾漾逐流杯¶
<pb:KR4h0141_WYG_103-19b>¶
竹屏風下登山屐十宿髙陽忘却廻¶
　　　于秀才小池　　　　　　　(唐/)方　干¶
一泓瀲灔復澄明半日工夫斸小庭占地未過三五尺¶
浸天唯入兩三星鷁舟草際浮霜葉漁火沙邊駐水螢¶
纔見規模試方寸知君立意在滄溟¶
　　　元祐七年三月上巳詔賜館閣官花酒以中澣¶
　　　　日遊金明池　　　　　　(宋/)秦　觀¶
春溜決決初滿池晨光欲轉萬年枝樓臺四望煙雲合¶
<pb:KR4h0141_WYG_103-20a>¶
簾幕千家錦繡垂風過忽聞花外笑日長時奏水中嬉¶
太平誰謂全無象寓在羣仙把酒時¶
　　　魚池將涸車水注之　　　　(宋/)陸　游¶
清波溜溜入新渠鄰曲來觀樂有餘試手便同三日雨¶
滿陂已活十千魚喜如雷動風行際快若天開地闢初¶
萬物但令俱有託吾曹安取愛吾廬¶
　　　芳池春水　　　　　　　　(明/)倪　岳¶
芳池一曲接銀河分得天家雨露多新漲受風牽翠縠¶
<pb:KR4h0141_WYG_103-20b>¶
好山隨月墮青螺百年蘋藻沾餘澤三月魚龍湧漫波¶
猶記臨流泛春酌倚闌同和濯纓歌¶
　　五言絶句¶
　　　萍池　　　　　　　　　　(唐/)王　維¶
春池深且廣㑹待輕舟廻靡靡緑萍合垂楊掃復開¶
　　　題㶚池　　　　　　　　　(唐/)王昌齡¶
開門望長川薄暮見漁者借問白頭翁垂綸幾年也¶
　　　玉鑑池　　　　　　　　　(明/)髙　啟¶
<pb:KR4h0141_WYG_103-21a>¶
一鏡寒光定微風吹不波更除荷芰影放取月明多¶
　　七言絶句¶
　　　過大哥山池題石壁　　　　(唐/)明　皇¶
澄潭皎鏡石崔嵬萬壑千巖暗緑苔林亭自有幽真趣¶
况復秋深爽氣來¶
　　　題韋家泉池　　　　　　　(唐/)白居易¶
泉落青山出白雲縈邨遶郭幾家分自從引作池中水¶
深淺方圎一任君¶
<pb:KR4h0141_WYG_103-21b>¶
　　　白蓮池泛舟　　　　　　　　白居易¶
白藕新花照水開紅窓小舫信風囘誰敎一片江南興¶
逐我殷勤萬里來¶
　　　盆池　　　　　　　　　　(唐/)崔少卿¶
浮萍重疉水團圎客遶千遭屐齒痕莫驚池裏尋常滿¶
一井寒泉是上源¶
　　　侍郎宅泛池　　　　　　　(唐/)徐　凝¶
蓮子花邊囘竹㟁雞頭葉上盪蘭舟誰知洛北朱門裏¶
<pb:KR4h0141_WYG_103-22a>¶
便到江南緑水流¶
　　　野池　　　　　　　　　　(唐/)王　建¶
野池水滿連秋隄菱花結實蒲葉齊川口雨晴風復止¶
蜻蜓上下魚東西¶
　　　齊安郡後池　　　　　　　(唐/)杜　牧¶
菱透萍浮緑錦池夏鶯千囀弄薔薇盡日無人看微雨¶
鴛鴦相對浴紅衣¶
　　　參軍㕔新池　　　　　　　(唐/)薛　能¶
<pb:KR4h0141_WYG_103-22b>¶
簾外無塵勝物外牆根有竹似山根流泉不至客來久¶
坐見新池落舊痕¶
　　　凉榭池上　　　　　　　　(宋/)韓　琦¶
游鱗驚觸緑荷香水馬成羣股脚長逐浪相追留篆跡¶
偃波垂露滿方塘¶
　　　小池　　　　　　　　　　(宋/)歐陽修¶
深院無人鏁曲池莓苔繞㟁雨生衣緑萍合處蜻蜓立¶
紅蓼開時蛺蜨飛¶
<pb:KR4h0141_WYG_103-23a>¶
　　　　氷池　　　　　　　　　　(宋/)蘇　軾¶
　不嫌氷雪繞池看誰似詩人巧耐寒記取羲之洗硯處¶
　碧琉璃下黑蛟蟠¶
　　　　作盆池養科斗數十戲作　　(宋/)陸　游¶
　小小盆池不畜魚題詩聊記破苔初未聼兩部皷吹樂¶
　且看一篇科斗書¶
　　　　小池　　　　　　　　　　(宋/)楊萬里¶
　泉眼無聲澀細流樹陰照水愛晴柔小荷纔露尖尖角¶
<pb:KR4h0141_WYG_103-23b>¶
　早有蜻蜓立上頭¶
　　　附沼¶
　　　五言絶句¶
　　　　胡蘆沼　　　　　　　　　(唐/)張　籍¶
　曲沼春流滿新蒲映野鵞閑齋朝飯後拄杖繞行多¶
　　　　胡蘆沼　　　　　　　　　　韋處厚¶
　疏鑿徒為巧圎窪自可澄倒花紛錯秀鑑月静涵氷¶
御定佩文齋詠物詩選卷一百三¶
