# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:15.886397
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷九
<pb:KR4h0141_WYG_009-1a>¶
　欽定四庫全書¶
御定佩文齋詠物詩選巻九¶
　　霞類¶
　　　五言古¶
　　　　早望海邊霞　　　　　　(唐/)李　白¶
　四明三千里朝起赤城霞日岀紅光散分輝照雪崖一¶
　餐嚥瓊液五内發金沙舉手何所待青龍白虎車¶
　　　　曉發飛鳥驛晨霞滿天少刻大雨呉諺云朝霞¶
<pb:KR4h0141_WYG_009-1b>¶
　　　　　不出門暮霞行千里驗之信然戲紀其事¶
　　　　　　　　　　　　　　　　(宋/)范成大¶
　朝霞不出門暮霞行千里今晨日未出曉氣散如綺心¶
　疑雨再作眼轉雲四起我豈知天道呉農諺云爾古來¶
　占滂沱説者類恢詭飛雲走羣羊停雲浴三豕月當天¶
　畢宿風自少女起爛石燒成香汗礎潤如洗逐婦鳩能¶
　拙穴居貍有智蜉蝣强知時商羊與聞計垤鳴東山鸛¶
　堂審南柯蟻或加陰石鞭或議陽門閉或云逢庚變或¶
<pb:KR4h0141_WYG_009-2a>¶
自換甲始刑鵞與象龍聚訟非一理不如老農諺響應¶
㨗如鬼哦詩敢夸博聊用醒午睡¶
　　五言律¶
　　　江霞　　　　　　　　　　(明/)薛　蕙¶
春江變氣候孤嶼發雲霞散影揺青草流文漾碧沙紅¶
泥迷燕子丹洞失桃花水宿淹晨暮應懷謝永嘉¶
　　七言律¶
　　　霞　　　　　　　　　　　(唐/)韓　琮¶
<pb:KR4h0141_WYG_009-2b>¶
應是行雲未擬歸變成春態媚晴暉深如綺色斜分閣¶
碎似花光散滿衣天際欲銷重慘淡鏡中閒照正依稀¶
曉來何處低臨水無限鴛鴦妒不飛¶
　　　飛霞樓　　　　　　　　　(元/)朱德潤¶
綺結飛霞散滿空闌干髙倚夕陽中沖融晝錦横窗碧¶
絢爛晴光入座紅宛有霓旌來漢表直疑蜃氣出城東¶
樓居自是神仙宅不待乗橋躡彩虹¶
　　五言絶句¶
<pb:KR4h0141_WYG_009-3a>¶
　　　丹霞塢　　　　　　　　　(明/)髙　啓¶
遥聞丹霞塢中有餐霞者綘彩發朝朝還同赤城下¶
　　　和陳伯孺西湖　　　　　　(明/)栁應芳¶
偶向武林逰曾於天竺住明日欲離山晴霞故變雨¶
　　　錢㓜卿朝霞館詩　　　　　(明/)僧通凡¶
逺樹無煙時前山未雲起晞髪臨東軒衣裳半身紫¶
　　七言絶句¶
　　　臨海所居　　　　　　　　(唐/)顧　况¶
<pb:KR4h0141_WYG_009-3b>¶
此去臨谿不是遥樓中望見赤城標不知疉嶂重霞裏¶
更有何人度石橋¶
　　　舟次黿湖阻水因逰董山　　(宋/)朱　橰¶
拂拂朝霞到客舟苦疑雨意在鳴鳩好峰天半元相識¶
且作僧牀挾䇿逰¶
　　　晩霞　　　　　　　　　　(宋/)朱　子¶
日落西南第幾峰斷霞千里抹殘紅上方傑閣憑闌處¶
欲盡餘暉怯晩風¶
<pb:KR4h0141_WYG_009-4a>¶
　　　　逰百家巖雜詩　　　　　　(元/)王　惲¶
　月池懸溜落蒼窪巖竇分居可百家不羨碧瀾秋色好¶
　倚天驚絶赤城霞¶
　　　　小逰仙　　　　　　　　　(明/)王　澤¶
　東度扶桑看日華却隨王母借飇車夜涼海色平如掌¶
　倒看青天起赤霞¶
　　　　漫成　　　　　　　　　　(明/)韓邦靖¶
　漆沮河邊兩岸沙遶隄十里盡桃花春風縱使隨流水¶
<pb:KR4h0141_WYG_009-4b>¶
　落日猶堪鬬彩霞¶
　¶
　¶
　¶
　¶
　¶
　¶
御定佩文齋詠物詩選巻九¶
