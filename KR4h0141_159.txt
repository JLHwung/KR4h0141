# -*- mode: mandoku-view; -*-
#+TITLE: 御定佩文齋詠物詩選
#+DATE: 2015-08-25 00:41:18.625524
#+PROPERTY: ID KR4h0141
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR4h0141_WYG_159-1a>¶
　欽定四庫全書¶
御定佩文齋詠物詩選卷一百五十九¶
　　印笏類¶
　　　四言古¶
　　　　印衣銘　　　　　　　　　(漢/)胡　廣¶
　明明聖皇旌以命服紆朱懐金為光為飾邁種其澤撫¶
　寧四國宣慈惠和柔嘉維則克副帝心膺兹多福登位¶
　厯壽子孫千億¶
<pb:KR4h0141_WYG_159-1b>¶
　　　　印銘　　　　　　　　　　(漢/)李　尤¶
　赤紱在躬非印不明棨傳符節非印不行龜鈕犢鼻用¶
　爾作程¶
　　　　印銘　　　　　　　　　　(晉/)傅　𤣥¶
　往昔先王配天垂則乃設印章作信萬國取象晷度是¶
　銘是刻文明慎密直方其徳本立道生歸乎𤣥默太上¶
　結繩下無荒慝¶
　　　　笏讚　　　　　　　　　　(晉/)王升之¶
<pb:KR4h0141_WYG_159-2a>¶
愼為徳要惟善用光敬上尊賢貴不踰常用制斯器備¶
對遺忘因事施禮升降有章¶
　　七言古(附長短句/)¶
　　　謝王仲至惠洮州礪石黃玉印村¶
　　　　　　　　　　　　　　　(宋/)黃庭堅¶
洮礪發劒吐貫日印章不琢色蒸栗磨礲頑鈍印此心¶
故人持贈意堅密故人鬢凋文字工藏書萬卷胸次同¶
日臨天閑豢眞龍新詩得意挾雷風我貧無句當二物¶
<pb:KR4h0141_WYG_159-2b>¶
看公倒海取明月¶
　　　孔道輔擊蛇笏　　　　　　(元/)趙孟頫¶
以笏擊蛇有孔公義與段公擊賊同事之鉅細雖有異¶
正氣憤激生於中偉哉孔公聖人裔豈聽妖邪惑民志¶
即今槐木一尺强氣象凛凛含風霜子孫守之愼寳藏¶
絶勝象牙堆滿牀¶
　　　題姑蘇陸友仁所藏衛青印　(元/)掲傒斯¶
白玉蟠螭小篆文姓名識得衛將軍衛將軍今何在白¶
<pb:KR4h0141_WYG_159-3a>¶
草茫茫古時塞將軍功業漢山河江南陸郎古意多¶
　　五言律¶
　　　決道廿八弟得小金印以詩贈之¶
　　　　　　　　　　　　　　　(宋/)晁冲之¶
季也獲金印籒文秦不如情知非鳥跡恨不識天書池¶
静龜遊罷庭閒鵲鬪餘春風還舊物疎俊最憐渠¶
　　　贈貢泰甫先生牙笏詩　　　(元/)李士瞻¶
象簡凝霜重蒼髯雪色新轉輸勞算用報答費經綸垂¶
<pb:KR4h0141_WYG_159-3b>¶
珮朝明主臨軒問老臣此時江海上人巳厭風塵¶
　　七言律¶
　　　獲玉印(三茅山道童遇白免入穴掘之得九/老仙都君玉印一顆乃宣和故物也)¶
　　　　　　　　　　　　　　　(元/)吳全節¶
瑶瑛篆刻鎭華陽猶帶宣和雨露香玉兔有靈開地藏¶
金童無意得天章九重臺上増春色萬里書中耿夜光¶
喜遇明時薦神瑞三君珍重䕶宏綱¶
　　七言絶句¶
<pb:KR4h0141_WYG_159-4a>¶
　　　　戲題襲美書印囊　　　　　(唐/)陸龜蒙¶
　鵲銜龜顧妙無餘不愛封侯愛石渠應笑休文過萬卷¶
　至今誰道沈家書¶
　　　　奉和陸魯望印囊次韻　　　(唐/)皮日休¶
　金篆方圓一寸餘可憐銀艾未思渠不知夫子將心印¶
　印破人間萬卷書¶
　¶
　¶
<pb:KR4h0141_WYG_159-4b>¶
　¶
　¶
　¶
　¶
　¶
　¶
　¶
御定佩文齋詠物詩選卷一百五十九¶
